
 Protestatara Angi Șerban a fost dusă la poliție după o postare pe Facebook. E acuzată că a instigat public la săvârșirea de infracțiuni 
Actualitate
2024-01-14T20:54:31+02:00
         Poliţiştii Capitalei s-au sesizat din oficiu cu privire la o postare pe reţelele de socializare care ar instiga public la săvârşire de infracţiuni. Protestatara Angi Șerban de la Corupția Ucide este audiată de poliţişti, informează News.ro.         Poliţişti de la Direcţiei Generale de Poliţie a Municipiului Bucureşti, Secţia 18 Poliţie, s-au sesizat din oficiu, duminică, cu privire la infracţiunea de „instigarea publică la săvârşirea de infracţiuni”, după ce în mediul online, prin rin intermediul unei reţele sociale, a fost postat un mesaj, care instiga la săvârşirea de infracţiuni. Ei au adus la audieri, la Secţia 13 de poliţie o femeie în vârstă de 36 de ani, iar cercetările continuă.Este vorba despre activista civică Angi Şerban care s-a întrebat, într-o postare pe Facebook, de ce un bărbat „stă cu puşca printre protestatari” şi „dacă în democraţie, la un protest paşnic iese poliţia cu puşca, nu cumva e legitim să iasă şi poporul cu cocktailu'?. Ea are şi pagina „Fata cu goarna - Angi Şerban”. Este vorba despre poliţistul care a îndreptat arma din dotare către o maşină care s-ar fi dus spre protestatari la manifestaţia de pe Centura Constanţei.„În fapt, la data de 14 ianuarie 2024, în mediul online, prin intermediul unei reţele de socializare, a fost postat un mesaj, care instiga la săvârşirea de infracţiuni. În urma activităţilor specifice efectuate de către poliţişti, a fost identificată persoana care administrează contul de pe respectiva reţea de socializare. În urma relaţionării cu Parchetul de pe lângă Judecătoria Sectorului 5, a fost emis un mandat de aducere, pe numele femeii, în vârstă de 36 de ani”, arată comunicatul de presă al Poliţiei Capitalei.         Sursa citată mai spune că, în baza mandatului de aducere, cu sprijinul poliţiştilor din cadrul Secţiei 13 Poliţie, aceasta a fost condusă la sediul subunităţii de poliţie, în vederea audierii.„Cercetările sunt continuate de către poliţişti din cadrul Secţiei 18 Poliţie, sub supravegherea Parchetului de pe lângă Judecătoria Sectorului 5, sub aspectul săvârşirii infracţiunii de “instigarea publică”, faptă prevăzută de articolul 368 din Codul penal”, adaugă sursa menţionată.Angi Şerban a postat, pe Facebook, un mesaj adresat Ministerului de Interne în care întreabă de ce stă un bărbat cu puşca printre protestatari, şi dacă nu e legitim în acest context ca lumea să iasă cu „cocktailu'”. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media „Ministerul Afacerilor Interne, Romania de ce stă băiatul ăsta cu puşca printre protestatari? E cumva ea îndreptată către maşina aia mică? De când am ieşit din democraţie şi am intrat în dictatură militară? Să ieşiţi public să ne explicaţi ce caută trupele speciale acolo! De urgenţă! Şi aş mai avea o întrebare: Dacă în democraţie, la un protest paşnic iese poliţia cu puşca, nu cumva e legitim să iasă şi poporul cu cocktailu'?”, a scris ea,sâmbătă seara, pe contul ei de Facebook.De asemenea, duminică, aceasta a scris că poliţia o plimbă între secţii pentru a o audia, pentru că a luat-o de la o adresă la care nu domiciliază.„M-a luat Poliţia Română de la o adresa la care nu domiciliez, cu mandat de aducere pentru instigare publică. M-au dus la Secţia 13 şi acum la Secţia 18. Mă plimbă între secţii. Domnule Cătălin Predoiu, de unde ştie poliţia unde dormeam în kwrwl gol mai devreme? Îmi ascultă Ministerul Afacerilor Interne, Romania telefonul fără mandat?”, a scris Şerban. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Centura Constanţei a fost blocată sâmbătă seara de protestatari, care acuză autorităţile că nu îi lasă să protesteze şi că poliţiştii au venit înarmaţi. De altfel, un poliţist a îndreptat arma din dotare către o maşină care s-ar fi dus spre protestatari. Reprezentanţii Inspectoratului de Poliţie al Judeţului Constanţa au afirmat că arma respectivă avea muniţie neletală.            Editor :  M.I.    
----------------------------------

 Boloş, despre cerealele ucrainene: Trebuie să înăsprim măsurile privind tranzitarea țării. Introducem sigiliul electronic al mărfurilor 
Actualitate
2024-01-14T20:41:00+02:00
         Măsurile care ţin de tranzitarea cerealelor ucrainene pe teritoriul României trebuie înăsprite, iar în acest sens va fi introdus sigiliul electronic al mărfurilor, a declarat duminică ministrul Finanţelor, Marcel Boloş, la finalul discuţiilor cu transportatorii şi fermierii.         Acesta a fost întrebat dacă există siguranţa că nu rămân pe teritoriul României cereale ucrainene care tranzitează ţara noastră."Acestea sunt măsuri care ţin de un mai bun management organizat la nivelul nostru (...), pentru că într-adevăr dumnealor s-au plâns pe bună dreptate. Aici le dăm dreptate pentru că trebuie noi să înăsprim toate aceste măsuri care ţin de tranzitarea României şi nu întâmplător introducem sigiliul electronic al mărfurilor. Sunt 2.000 de sigilii pe care avem în intenţie să le achiziţionăm şi care sper eu cu data de 1 iulie să le putem avea operaţionale", a spus Boloş, la finalul discuţiilor cu transportatorii şi fermierii, potrivit Agerpres.El a adăugat că toate aceste lucruri nu pot fi rezolvate peste noapte şi din punctul acesta de vedere are "înţelegere maximă" faţă de revendicările protestarilor.         În ceea ce priveşte informaţiile potrivit cărora se vinde la negru grâu ucrainean pe piaţa din România, Boloş a transmis că împreună cu Ministerul Transporturilor "va trebui să fim mult mai vigilenţi"."În momentul de faţă acestea sunt informaţii pe care le avem şi noi din discuţiile cu dumnealor. Sigur, aici organele statului, noi prin Autoritatea Vamală română şi apoi cântărirea aceea care se face la intrarea şi ieşirea din ţară, împreună cu Ministerul Transporturilor, va trebui să fim mult mai vigilenţi în a avea măsuri. (...) Din discuţiile cu dumnealor spuneau că există modalităţi prin care, deşi noi aplicăm sigiliul mărfii, prin trapele care se deschid se poate descărca o cantitate semnificativă de material şi s-ar reduce cantitatea de marfă transportată, dar acestea sunt lucruri pe care noi împreună cu Autoritatea Vamală română le vom verifica în următoarea perioadă şi vom stabili măsuri concrete pentru a-i sprijini", a mai spus Boloş.Şeful de la Finanţe a adăugat că va veni cu un pachet de măsuri atât pe partea de simplificare a procedurilor la trecerea punctelor de frontieră, cât şi în ceea ce priveşte înăsprirea măsurilor pentru tranzitul mărfurilor."Deocamdată am avut discuţia cu Autoritatea Vamală Română din perspectiva procedurilor simplificate pentru trecerea punctelor de frontieră şi să-i sprijinim la reducerea timpilor de aşteptare în vamă. Aici parteneriatul este comun cu Ministerul Transporturilor şi cu celelalte organe competente şi sigur, aici o să venim cu un pachet de măsuri care priveşte atât partea de simplificare a procedurilor, cât şi înăsprirea măsurilor pentru tranzitul mărfurilor, dar trebuie să ţinem cont că până la sigiliul electronic al mărfurilor tot vom avea aceste uşoare dificultăţi pentru a rezolva problemele dumnealor", a mai spus ministrul Finanţelor, Marcel Boloş.            Editor :  I.C    
----------------------------------

 Houthi acuză SUA și Marea Britanie de noi atacuri. Orașul-port Hodeida din Yemen ar fi fost bombardat 
Externe
2024-01-14T20:34:18+02:00
         Noi „atacuri americano-britanice” au fost lansate duminică împotriva oraşului-port Hodeida, în zona de vest a Yemenului controlat de rebelii Houthi pro-iranieni, anunță sursele de presă ale acestei mişcări, relatează AFP, preluată de Agerpres.         „Atacuri aeriene ale agresorului americano-britanic au lovit Hodeida”, a informat site-ul de ştiri al rebelilor Houthi, Ansa Allah, după loviturile efectuate vineri şi sâmbătă de Washington şi Londra ca răspuns la atacurile asupra unor nave în Marea Roşie comise de Houthi, în „solidaritate” cu palestinienii din Gaza.Mass-media rebelilor Houthi a raportat sâmbătă noi lovituri asupra Yemenului, a doua zi după bombardamentele americane şi britanice împotriva unor ţinte militare ale acestei mişcări acuzate că ameninţă traficul maritim internaţional în Marea Roşie, notează AFP.După atacurile britanice şi americane de vineri, rebelii Houthi au tras „cel puţin o rachetă”, care, totuşi, nu a lovit nicio navă, a spus armata americană.În contextul războiului dintre Israel şi Hamas, tensiunea a crescut în Marea Roşie în ultimele săptămâni cu atacurile houthi care vizează traficul maritim în solidaritate cu Fâşia Gaza.            Editor :  M.I.    
----------------------------------

 Premierul Ciolacu i-a chemat la discuții, luni dimineața, pe miniștrii implicați în negocierile cu protestatarii 
Actualitate
2024-01-14T20:17:22+02:00
         Premierul Marcel Ciolacu va avea, luni dimineață, o întâlnire cu ministrul de Interne și miniștrii implicați în negocierile cu transportatorii și fermierii care protestează.         Prim-ministrul se va întâlni cu vicepremierul Cătălin Predoiu, ministrul Afacerilor Interne, ministrul Transporturilor şi Infrastructurii, Sorin Grindeanu, ministrul Agriculturii şi Dezvoltării Rurale, Florin Barbu, şi reprezentanţi ai Ministerului Finanţelor, a anunţat Biroul de presă al Guvernului.Conform sursei citate, întâlnirea este programată pentru ora 9,30, la Palatul Victoria.Întâlnirea de lucru are loc în contextul protestelor transportatorilor şi agricultorilor.Reprezentanții fermierilor și transportatorilor au anunțat, duminică seara, după discuții de câteva ore la Ministerul Finanțelor, că negocierile au eșuat și că protestele vor continua. Între timp, Centrul Infotrafic al Poliţiei Române a anunțat mai multe blocaje pe centurile marilor orașe. S-au alăturat protestelor și taximetriștii și șoferii de ride sharing.            Editor :  I.C    
----------------------------------

 Diplomații reuniți la Davos cer Chinei și țărilor din BRICS să intervină pentru încheierea războiului din Ucraina 
Externe
2024-01-14T20:04:59+02:00
         „Aliatul Rusiei, China, trebuie să pună capăt războiului din Ucraina”, a spus consilierul federal elvețian Ignazio Cassis, la adunarea consilierilor de securitate națională înaintea Forumului Economic Mondial de la Davos. De asemenea, se încearcă și cooptarea țărilor din BRICS, pentru influențarea Rusiei în a face un acord de pace cu ucrainenii, transmite Reuters.         China trebuie să fie implicată în eforturile de a pune capăt războiului dintre Ucraina și Rusia, a declarat duminică copreședintele reuniunii înalților diplomați reuniți la Davos pentru a pregăti terenul pentru un plan de pace.„China joacă un rol semnificativ. Trebuie să găsim modalități de a colabora cu China în acest sens”, a declarat consilierul federal elvețian Ignazio Cassis într-o conferință de presă după o sesiune a întâlnirii.China nu a fost reprezentată la adunarea consilierilor de securitate națională înaintea Forumului Economic Mondial de la Davos.         Întâlnirea a peste 80 de oficiali este a patra astfel de întâlnire organizată de Ucraina, despre care Cassis a spus că trebuie să deschidă calea discuțiilor dintre Moscova și Kiev privind încheierea războiului.„Este urgent necesară o pace pentru poporul ucrainean... Trebuie să facem totul pentru a pune capăt acestui război”, a spus Cassis, adăugând că până acum Rusia și Ucraina nu au fost dispuse să facă concesii.Cassis a spus că țările care au dialogat cu Rusia, precum Brazilia, India și Africa de Sud, au fost implicate în discuțiile de la Davos și ar putea juca un rol important.„Participarea alianței BRICS este foarte importantă deoarece aceste țări au o relație cu Rusia... Toate pot crea această mișcare colectivă pentru a aduce țări care sunt departe de conflict, dar care pot juca un rol în influențarea Chinei și Rusiei”, spuse Cassis.Rolul Sudului Global în discuțiile privind formula de pace ale Ucrainei a intrat în centrul atenției la Davos. Multe dintre țările nealiniate din Africa, America Latină, Orientul Mijlociu și Asia care au rămas în mare parte pe marginea Ucrainei vor fi reprezentate în stațiunea montană elvețiană în această săptămână.Președintele ucrainean Volodimir Zelenski nu a fost la întâlnirea de duminică. Dar Cassis a spus că va apărea la summit și că vor exista oportunități pentru diplomați să vorbească cu el.Zelenski a fost reprezentat de șeful său de cabinet Andrii Yermak, care a spus că au participat reprezentanți din 18 țări asiatice, 12 țări africane și 6 țări din America de Sud.Planul de pace în 10 puncte al lui Zelenski cere retragerea trupelor ruse și încetarea ostilităților și restabilirea granițelor de stat ale Ucrainei cu Rusia.Rusia, care controlează puțin mai puțin de o cincime din teritoriul ucrainean, a respins „formula păcii” a lui Zelenski drept absurdă, pe motiv că își propune să găsească pacea fără participarea Moscovei.Magnatul rus Oleg Deripaska a declarat duminică că este puțin probabil să existe pace în Ucraina cel puțin până în mai 2025.„Este păcat că nu va avea loc o discuție constructivă despre situația din Ucraina – nu va exista nicio delegație rusă (la Davos)”, a spus Deripaska într-o postare pe aplicația Telegram.            Editor :  M.I.    
----------------------------------

 Avarie la sistemul de alimentare cu apă de la Institutul Fundeni, duminică după-amiază 
Actualitate
2024-01-14T19:58:13+02:00
         Departamentul pentru Situaţii de Urgenţă a informat duminică seara că, în cursul după-amiezii, la Institutul Clinic Fundeni din Capitală s-a produs o avarie la sistemul de alimentare cu apă, care a afectat şi Institutul pentru Boli Cardiovasculare C. C. Iliescu.         "În acest context, pentru desfăşurarea activităţii în condiţii optime a unităţilor sanitare, a fost dispusă măsura trimiterii a două cisterne cu apă din cadrul Inspectoratului pentru Situaţii de Urgenţă "Dealul Spirii" Bucureşti - Ilfov, fiecare având capacitatea de 10.000 litri.Autospecialele au asigurat necesarul de apă al obiectivelor până la remedierea defecţiunii", a precizat DSU, pe Facebook.Conform sursei citate, la acest moment, defecţiunea a fost remediată, alimentarea cu apă fiind reluată.            Editor :  I.C    
----------------------------------

 Armata din Ecuador restaurează ordinea în închisori. Prizonierii sunt eliberați, în timp ce deținuții sunt puși la pământ 
Externe
2024-01-14T19:36:16+02:00
         Poliția și armata din Ecuador încearcă să restabilească ordinea în închisorile țării, duminică, unde zeci de angajați ai statului au fost ținuți ostatici de deținuți pe fondul creșterii violenței în națiunea andină, transmite Reuters.         Imaginile de pe rețelele de socializare distribuite de forțele armate ecuadoriene arată prizonieri îngenunchiați sau culcați la pământ, fără haine, cu mâinile pe cap, în timp ce soldați înarmați îi păzesc, după ce au intrat în cele șapte închisori care au fost scenele unei crize de ostatici ce s-a încheiat sâmbătă seara.Forțele de securitate efectuează percheziții și recapătă treptat controlul asupra închisorilor, a transmis armata.„Poliția națională respectă drepturile omului ale acestor oameni. O facem într-o manieră echilibrată”, a declarat Norman Cano, șeful poliției la închisoarea Esmeraldas, pe rețelele de socializare.Ostaticii, despre care agenția de închisoare SNAI a declarat anterior că sunt 158 de gardieni și 20 de angajați administrativi, au fost ținuți ostatici de luni, în cel puțin șapte închisori, înainte de a fi eliberați.Grupările armate criminale par să reacționeze la planurile președintelui Daniel Noboa de a aborda situația îngrozitoare de securitate, potrivit guvernului.            Editor :  M.I.    
----------------------------------

  Video  Boloș, după negocierile eșuate: „Sunt șase măsuri cu care am fost de acord. Au cerut și măsuri care încurajează evaziunea fiscală” 
Actualitate
2024-01-14T19:58:30+02:00
         Ministrul Finanțelor, Marcel Boloș, a declarat, după discuțiile cu reprezentanții fermierilor și transportatorilor, că „sunt o parte dintre măsuri cu care am fost de acord”. El a precizat însă că nu se pot lua măsuri care să încurajeze evaziunea fiscală.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Taxe suplimentare pentru concediile medicale           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Digistoria – cele mai importante evenimente petrecute pe 11 ianuarie       „Aşa cum am precizat şi protestatarilor, zona aceasta de revendicări care ţine de decizia Comisiei Europene, cu toate că noi înţelegem şi suntem de acord trebuie prezentate Comisiei Europene pentru ca decizia să fie una care nu se întoarce împotriva dumnealor. Noi am precizat că orice jalon şi orice măsură care ţine de angajamentele cu Comisia Europeană, chiar dacă, să zicem, mâine Guvernul României s-ar angaja şi ar lua-o, ar însemna o întoarcere împotriva dumnealor. Pentru că suntem în situaţia în care Comisia Europeană are toate argumentele necesare pentru suspendarea fondurilor şi măsurile care ţin de fondurile europene. De aceea am socotit de cuviinţă să fim foarte prudenţi în analiza acestor revendicări şi să nu-i punem în dificultatea în care, spre exemplu, subvenţiile prin plăţile directe care se fac din fondurile europene în valoare de 13 miliarde de euro ar fi periclitate”, a declarat Marcel Boloş.El a menţionat că aceste revendicări vor fi prezentate Comisiei Europene.„Aceste tipuri de revendicări, indiferent cât se continuă protestul, ţin de angajamente cu Comisia Europeană. Noi am spus că le preluăm într-un memorandum pe care îl vom discuta cu Comisia Europeană, dar, ştim bine, ştim cu toţii că aceste tipuri de angajamente şi aceste tipuri de măsuri, dacă le-am lua, s-ar întoarce măsura împotriva dumnealor, dacă, să zicem, mergem mai departe şi discutăm cu Comisia Europeană, nu ştiu în ce măsură vom găsi o soluţie, dar este de bun simţ pentru noi ca să prezentăm aceste măsuri Comisiei Europene”, a explicat ministrul Finanţelor.         El s-a referit şi la o altă revendicare a protestatarilor, cea legată de preţul RCA.„În privinţa RCA-ului trebuie în continuare să fie discutată problema cu Autoritatea de Supraveghere Financiară, pentru că aici, ca şi la noi, sunt calculele care se fac, cât plăteşte omul ca primă de asigurare şi ce cheltuieli au asiguratorii. Inducerea unui risc de faliment în sistemul de asigurări nu cred că-i lipseşte României în acest moment şi de aceea trebuie să fim înţeleşi că toate aceste tipuri de măsuri şi de revendicări trebuie analizate în contextul angajamentelor asumate cu instituţiile financiare şi în contextul riscului pe care îl generează”, a afirmat Boloş, potrivit News.ro.Ministrul Finanţelor a mai adăugat că unele dintre revendicări ar putea duce la încurajarea evaziunii fiscale.„Spre exemplu, cu toată preţuirea şi cu toată înţelegerea de care dăm dovadă, sunt şi tipuri de măsuri care pot să conducă la încurajarea evaziunii fiscale. Noi trebuie să ştim că avem aceste măsuri, cum sunt cele cu e-Factura, cu e-Transport, cu e-Sigiliu, care sunt adoptate prin decizie a Comisiei Europene, care facilitează României să aplice aceste tipuri de măsuri, dar nu în orice condiţii, pentru că de la Comisia Europeană vin banii şi nu vin niciun euro, nici doi euro, vin zeci de miliarde de euro. Iar condiţiile pe care noi trebuie să le respectăm sunt sfinte, altfel punem în pericol atât interesul dumnealor. Nu cred că şi-ar dori să piardă România şi dumnealor în mod direct, fondurile europene, cum nici noi, banii europeni pentru investiţiile preţioase pe care le avem în infrastructură, în modernizarea de şcoli”, a mai transmis ministrul Finanţelor.El a subliniat că reprezentanţii ministerului au fost de acord cu şase revendicări.„Sunt şase măsuri cu care am fost de acord. Legea prevenţiei, spre exemplu, să fie aplicată numai pentru acele fapte care nu sunt de natură de evaziune fiscală. Suntem de acord. Nimeni nu a spus că nu este de acord. Simplificarea procedurală şi partea de digitalizare, care tot pe dumnealor îi interesează, suntem de acord şi vom elabora un pachet de măsuri în acest sens”, a mai declarat Marcel Boloş.La rândul lor, protestatarii au anunțat că negocierile au eșuat și că nu s-a găsit nicio soluție pentru ei, astfel că „protestele vor continua la nesfârșit”.            Editor :  I.C    
----------------------------------

 Jurnalistele închise în Iran pentru că au relatat despre moartea Mahsei Amini au fost eliberate pe cauțiune 
Externe
2024-01-14T19:08:05+02:00
         Iranul le-a eliberat pe cauţiune pe cele două jurnaliste încarcerate timp de peste un an pentru că au relatat despre moartea Mahsei Amini, care a declanşat proteste la nivel naţional, relatează BBC, preluat de News.ro.         Niloufar Hamedi, în vârstă de 31 de ani, şi Elaheh Mohammadi, în vârstă de 36 de ani, sunt jurnalistele eliberate pe cauţiune, a anunţat presa iraniană.Amini a murit în arest după ce a fost reţinută de poliţia iraniană a moralităţii.Ea fusese reţinută pentru că ar fi încălcat regulile stricte care le impun femeilor să-şi acopere părul cu hijab sau cu un văl.         Medicul legist a atribuit moartea sa unor afecţiuni medicale preexistente, dar un expert al ONU în domeniul drepturilor omului a declarat că dovezile au stabilit că tânăra a murit „ca urmare a bătăilor” aplicate de poliţia moralităţii.Hamedi, care a lucrat pentru ziarul reformist Shargh, a dat vestea morţii lui Amini. Ea i-a fotografiat pe tatăl şi pe bunica Mahsei Amini îmbrăţişându-se după ce au aflat că fiica lor a murit şi a postat fotografia online cu menţiunea: „Rochia neagră de doliu a devenit steagul nostru naţional”.Mohammadi a lucrat pentru Ham-Mihan, de asemenea un ziar reformist, şi a scris despre funeraliile lui Amini în oraşul său natal, Saqqez. Ea a descris modul în care sute de persoane în doliu au strigat „Femeie, viaţă, libertate”.Primele proteste au avut loc după înmormântarea lui Amini, iar revoltele s-au răspândit rapid în întreaga ţară, cu revendicări care mergeau de la mai multe libertăţi până la răsturnarea statului.Cele două jurnaliste au fost arestate la scurt timp după începerea protestelor şi au fost acuzate de colaborare cu guvernul SUA şi de complicitate împotriva securităţii naţionale.Ele au fost condamnate la 13 şi, respectiv, 12 ani de închisoare.Potrivit presei, cauţiunea a fost stabilită la 200.000 de dolari, iar femeilor li s-a interzis să părăsească ţara.            Editor :  M.I.    
----------------------------------

 Un șofer român de TIR a fost implicat într-un accident violent în Franța. Patru morți și două vehicule complet distruse 
Actualitate
2024-01-14T18:55:00+02:00
         Patru persoane, printre care și un român, au murit vineri, în urma unui accident petrecut pe un drum departamental în sudul Parisului, între localitățile Melun și Fontainebleau, scrie publicația ȘtiriDiaspora.ro. Două TIR-uri, venind din sensuri opuse, s-au ciocnit violent în jurul orei 22.00, accidentul soldându-se și cu un incendiu violent.         Unul dintre TIR-uri ar fi părăsit banda sa - dintr-un motiv încă necunoscut - și a intrat pe contrasens, lovindu-se frontal de celălalt, scrie sursa menționată, citând Actu17.fr. Impactul a fost atât de violent, încât două victime au fost aruncate din cabină, iar celelalte două au trebuit scoase de echipele de descarcerare.Cele două vehicule implicate în accident sunt înmatriculate în Franța și transportau diverse bunuri. Până în prezent, s-a reușit stabilirea identitatății unui singur șofer, un bărbat de origine română. Autoritățile așteaptă încă identificarea celorlalte trei victime, mai scrie publicația franceză.În urma accidentului a izbucnit și un un incendiu puternic, care a necesitat intervenția masivă a pompierilor: aproximativ 75 de angajați ai serviciilor de urgență și 20 de vehicule de intervenție.A fost deschisă o anchetă pentru a determina circumstanțele exacte ale acestei tragedii. Primele ipoteze sugerează o nerespectare a regulilor de circulație și o viteză excesivă, dar detaliile precise și cauzele accidentului urmează să fie confirmate.            Editor :  B.P.    
----------------------------------

 Hezbollah atacă la granița cu Israel. O rachetă lansată din Liban a ucis o femeie și pe fiul acesteia 
Externe
2024-01-14T18:50:32+02:00
         O rachetă dirijată lansată din Liban a ucis duminică o femeie de 76 de ani și pe fiul ei, într-un sat din nordul Israelului, au declarat oficiali medicali israelieni, la câteva ore după ce armata israeliană a declarat că a ucis patru militanți Hezbollah puternic înarmați care încercau să intre din Liban, transmite Reuters.         Luptele dintre Israel și mișcarea Hezbollah din Liban, susținută de Iran, au crescut în paralel cu războiul Israelului din Gaza, care ține de peste trei luni, împotriva Hamas, un alt aliat al Teheranului.O rachetă antitanc trasă asupra Kfar Yuval, o localitate agricolă învecinată cu granița cu Liban, a lovit o casă, ucigând o femeie și pe fiul ei în vârstă de 40 de ani, au declarat oficialii militari și medicali israelieni.Un bărbat în vârstă de 74 de ani a fost rănit, a declarat un oficial al spitalului, descriindu-l ca fiind membru al aceleiași familii de fermieri.         Armata a spus că forțele sale a lovit ținte Hezbollah în Liban, ca răspuns. Schimburile de focuri transfrontaliere s-au intensificat între Israel și Hezbollah, de la războiul din 2006.Duminică, Israelul a declarat că forțele sale au ucis patru militanți care se infiltrau din Liban într-o locație la aproximativ 15 km nord-est de Kfar Yuval.Un oficial militar israelian a spus că erau înarmați cu puști, rachete antitanc, grenade și RPG-uri și că afilierea lor este încă necunoscută.            Editor :  M.I.    
----------------------------------

 Negocierile dintre Ministerul Finanțelor și protestatari au eșuat: „Nu s-au găsit soluții. Protestul va continua la nesfârșit” 
Actualitate
2024-01-14T19:30:45+02:00
         Protestul transportatorilor şi fermierilor va continua, după ce discuţiile purtate duminică, timp de peste trei ore, la Ministerul Finanţelor, s-au încheiat fără rezultat.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Transportatorii și fermierii blochează țara pe model german           Barbu, despre protestul "spontan" transportatori-fermieri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       „În urma întâlnirii cu domnul ministru al Finanţelor, declarăm că nu s-a ajuns la niciun acord, motivând legislaţia europeană. Prin acorduri asumate de România la Comisia Europeană, nu s-au găsit soluţii pentru reducerea cheltuielilor bugetare în toate domeniile. În concluzie, protestul nostru va continua la nesfârşit, până când aceste autorităţi vor înţelege că neputinţa dumnealor de a gestiona o ţară este reală. Din păcate, avem lista revendicărilor pe agricultură şi pe transport, iar din acele revendicări nu s-a acceptat decât o singură revendicare, aceea cu profitul reinvestit în fermă şi în transport. Asta înţelege domnul ministru să susţină economia românească, neputând justifica incompetenţa statului de a gestiona banul public. S-au acceptat toate, dar nu se poate niciuna. Asta este concluzia. Totul se motivează pe Comisia Europeană, totul se motivează legislativ. Ne trimite domnul ministru la cei care au scris PNRR”, a declarat jurnaliştilor, Dănuţ Andruş, la ieşirea de la negocieri.El a precizat că protestele vor continua.„Vom protesta pentru că este singura noastră formă de a striga necazul acestor două clase sociale şi a multora care sunt în România pe anumite teme. Ministerul Finanţelor avea măsuri concrete pe care putea să le ia în calcul”, a mai transmis unul dintre liderii fermierilor.         Andruş a amintit că au existat nişte facilităţi pentru diverse categorii care au fost anulate.„Dorim intervenţia statului prin cadre legislative. Nu cerem bani, nu cerem benzină. (…) Nu suntem noi obligaţi să suportăm datoria publică a statului român. (…) Noi am avut nişte exonerări în construcţii, în agricultură, în IT, în transporturi, facilităţi pe care nu le mai avem”, a mai declarat Andruş.El a mai anunţat că problemele protestatarilor sunt legate de mai multe instituţii.„Problemele noastre nu sunt legate doar de agricultură sau de transporturi, sunt legate de toate instituţiile statului, inclusiv Banca Naţională. Sunt reguli făcute pe care nu le mai putem suporta. Noi nu mai suntem bancabili, nu mai avem posibilitatea să ne desfăşurăm activitatea în ţară. Suntem pribegi în ţara noastră. Nu se poate aşa ceva”, a mai declarat Dănuţ Andruş.Ce a oferit Ministerul FinanțelorUrmare a ședinței între reprezentanții Ministerului de Finanțe, Agenției Naționale de Administrare Fiscală, Autorității Vamale Române și reprezentanții protestatarilor din sectorul fermierilor și transportatorilor, reprezentanții instituțiilor statului au propus următoarele soluții legale pentru rezolvarea problemelor:1. Legea preventiei: aplicare numai pentru faptele care NU sunt de evaziune fiscala 2. Simplificarea procedurilor din codul fiscal, in vederea debirocratizării procedurilor;3. Parteneriat între Ministerul Finanțelor și Ministerul Agriculturii pentru un cadru legal referitor la certificate de producatori locali4. Cadru legal pentru investii in agricultură și industria agroalimentara, în parteneriat cu Ministerul Agriculturii și Dezvoltării Rurale precum și pentru investiții în infrastructură în parteneriat cu Ministerul Transporturilor;5. Scutire la impozitul pentru profitul reinvestit in ferme din domeniul agriculturii și pentru profitul reinvestit pentru firmele din domeniul transporturilor;6. Reglementarea contabilă și recunoașterea fiscală a subventiilor in vederea clarificarii facilitatilor legate de scutirea de la plata impozitului pe profit;În ceea ce privește restul revendicărilor, care implică angajamente ale României în raport cu instituțiile europene, precizăm că acestea vor fi prezentate Comisiei Europene, în acord cu deciziile agreate la nivelul coaliției de guvernare.În ceea ce privește restul solicitarilor și revendicărilor, acestea vizau:- Masuri pentru sprijinirea si incurajarea evaziunii fiscale (bani suplimentari pentru indemnizații de cazare și diurna, fără documente, pentru că aceștia sunt scutiți de impozit pe venit; doresc creșterea/dublarea veniturilor prin facilități neimpozabile)- Protestatarii au solicitat noi categorii de facilități fiscale, aspect care nu se preteaza pe situația fiscal-bugetară a României- Protestatrii au cerut să nu mai plătească accize la carburant, menționând că este birocratizata măsura de accesare a subvențiilor (această măsură nu poate fi implementată/fiind o „extavaganță” fiscală, întrucât aceștia beneficiază subvenții pentru plata accizelor;- Protestatarii au mentionat ca statul poate sa reglementeze obtinerea baniilor din domeniul drogurilor, masură pe care reprezentanții nu au considerat-o în aceasta etapă a discuțiilor ca fiind una serioasă- Probleme legate de gestionarea problematicii prețului cerealelor, aspecte care țin de legislația comunitară și abordarea din sectorul agriculturii, în politica guvernamentală;            Editor :  I.C    
----------------------------------

 Ucraina vrea să-și întărească forțele aeriene cu avioane de luptă franceze Mirage 
Ucraina vrea să-și întărească forțele aeriene cu avioane de luptă franceze Mirage
2024-01-14T18:17:09+02:00
         Ucraina nu va putea renunţa peste noapte la aeronavele sovietice în favoarea celor occidentale, iar avioanele militare franceze Mirage ar putea coexista pe aerodromurile ucrainene cu cele americane şi sovietice, a declarat duminică şeful Forţelor Aeriene Ucrainene, Mikola Oleşciuk, transmite Reuters, preluat de News.ro.         De când a început invazia Rusiei în Ucraina, în februarie 2022, Kievul a cerut aliaților occidentali să furnizeze arme şi muniţii din ce în ce mai sofisticate, inclusiv vehicule blindate, tancuri, rachete cu rază lungă de acţiune şi avioane de luptă F-16 fabricate în SUA.Este aşteaptat ca primele avioane F-16 să sosească în Ucraina mai târziu în 2024, deşi impactul lor asupra războiului ar putea fi limitat de puterea forţelor aeriene ruse.Comandantul forţelor terestre ale Ucrainei a declarat vineri că Kievul are nevoie de mai multe avioane militare pentru efortul său de război, cum ar fi avioanele de atac americane A-10 Thunderbolt II, pentru a sprijini infanteria şi avioanele care ar putea trage rachete de croazieră cu rază lungă de acţiune.         Comandantul Forţelor Aeriene Ucrainene, Mikola Olesşciuk, spune că nu numai A-10-urile americane, ci şi avioanele franceze Dassault Mirages ar putea intra în serviciu în Ucraina.„Prin urmare, împreună cu F-16, şi MiG-29 vor funcţiona pe cer şi este posibil ca puterea de luptă a bombardierelor Su-24M să fie îmbunătăţită de Mirage-2000D, iar aeronavele de atac Su-25 să fie întărite de A-10 Thunderbolt II”, a spus Oleshchuk pe aplicaţia de mesagerie Telegram.Mirage 2000 este un avion de luptă francez multirol, cu un singur motor, din a patra generaţie.„Prioritatea de astăzi este, desigur, F-16, pentru care piloţii ucraineni sunt deja recalificaţi. Cu toate acestea, experţii noştri studiază şi alte oportunităţi de creştere a potenţialului de luptă al aviaţiei în general”, a spus Oleshchuk.Preşedintele ucrainean Volodimir Zelenski a declarat în septembrie că a încheiat „un acord foarte important privind pregătirea piloţilor noştri în Franţa”, în conversaţia cu preşedintele Emmanuel Macron. El nu a explicat ce formare va fi urmată.Franţa nu are avioanele de luptă F-16.Ucraina a primit recent promisiuni pentru F-16 din partea Danemarcei şi Ţărilor de Jos. Ţara are avioane de război Rafale de fabricaţie franceză şi avioane Mirage 2000 din generaţia anterioară.            Editor :  M.I.    
----------------------------------

 China amenință Taiwanul după alegerile prezidențiale: Orice pas către independență va fi „sever pedepsit” 
Externe
2024-01-14T18:03:13+02:00
         Orice pas către independenţa Taiwanului va fi "sever pedepsit", a avertizat duminică şeful diplomaţiei chineze, Wang Yi, după ce alegătorii taiwanezi l-au ales preşedinte pe candidatul pro-suveranitate Lai Ching-te, relatează AFP, preluată de Agerpres.         Alegătorii din insula autonomă, revendicată de China, au ignorat avertismentele Beijingului acordând o victorie largă acestui candidat, descris de Partidul Comunist Chinez drept un separatist periculos.Beijingul, care nu a renunţat niciodată la folosirea forţei pentru a aduce Taiwanul sub administraţia sa, a reacţionat la victoria lui Lai Ching-te afirmând că aceasta nu va schimba nimic în "tendinţa inevitabilă spre reunificarea Chinei"."Dacă cineva de pe insula Taiwan intenţionează să se îndrepte spre independenţă, ei (...) vor încerca să împartă teritoriul chinez şi cu siguranţă vor fi aspru pedepsiţi de Istorie şi lege", a declarat Wang Yi în cadrul unei conferinţe de presă comune cu omologul său egiptean Sameh Shoukry, la Cairo.         "Este un impas", a adăugat el.Potrivit şefului diplomaţiei chineze, "indiferent de rezultatele alegerilor, ei nu pot schimba faptul fundamental că nu există decât o singură Chină şi că Taiwanul face parte din ea"."Taiwanul nu a fost niciodată o ţară. Nu a fost în trecut şi cu siguranţă nu va fi în viitor", a spus el.Eforturile în această direcţie "ameninţă serios bunăstarea compatrioţilor taiwanezi, dăunează grav intereselor fundamentale ale naţiunii chineze şi subminează grav pacea şi stabilitatea în regiunea strâmtorii Taiwan", a avertizat Wang Yi.Taiwanul a cerut duminică Chinei "să respecte rezultatele alegerilor prezidenţiale" câştigate în ajun de Lai Ching-te, care a promis că va proteja insula de "ameninţările şi intimidarea" venite din partea Beijingului.Preşedintele ales al Taiwanului, Lai Ching-te (64 de ani), reprezentantul Partidului Democrat Progresist (DPP), a promis sâmbătă, în faţa susţinătorilor săi, să protejeze insula de ''ameninţările şi intimidările din partea Chinei'', după ce Beijingul a transmis după scrutinul prezidenţial şi parlamentar desfăşurat sâmbătă că reunificarea este inevitabilă.După o campanie marcată de o puternică presiune diplomatică şi militară din partea Chinei, Lai a câştigat alegerile prezidenţiale organizate într-un singur tur de scrutin cu 40,1% din voturi şi va prelua mandatul pe 20 mai.            Editor :  M.I.    
----------------------------------

 Suedezii aruncă brazii de Crăciun în ape, după sărbătorile de iarnă. Activiștii de mediu salută inițiativa 
Externe
2024-01-14T17:51:05+02:00
         Zeci de brazi de Crăciun colectaţi după perioada sărbătorilor de iarnă sunt reciclaţi în apele îngheţate din Stockholm, în beneficiul speciilor acvatice sălbatice care trăiesc în arhipelagul suedez, transmite AFP, transmite Agrepres.         Activiştii de mediu au salutat iniţiativa unei asociaţii naţionale de pescari care contribuie la reechilibrarea ecosistemului periclitat în urma activităţilor umane.În urmă cu câteva zile, aceşti brazi se aflau în casele familiilor suedeze. După trecerea sărbătorilor de iarnă, ei sunt ataşaţi de pietre şi aruncaţi din barcă într-un lac dintr-o zonă industrială a capitalei suedeze."În jurul nostru sunt o mulţime de construcţii, multe ambarcaţiuni care trec pe aici", a explicat pentru AFP Malin Kjellin, manager de proiect în cadrul asociaţiei suedeze de pescuit Sportfiskarna. "Vegetaţia necesară pentru ca peştii să depună icre a dispărut, aşa că aceasta este o modalitate de a înlocui ceea ce s-a pierdut", a explicat ea.         Din 2016, în fiecare an, asociaţia a colectat brazi de la persoane fizice după perioada Crăciunului. Peste o mie de copaci au fost deja amplasaţi în diferite zone ale arhipelagului.Fiecare brad, cu ramurile şi cu acele sale, "este ideal ca peştii să îşi depună icrele şi, de asemenea, pentru care cei mici să se ascundă", a adăugat ea.În imaginile video subacvatice, filmate în apropierea copacilor scufundaţi în anii precedenţi, se pot vedea grupuri de peştişori cuibăriţi între ramuri."Observăm că funcţionează cu adevărat", a declarat bucuroasă Yvonne Blomback, manager de proiect în cadrul WWF."Aceşti peşti sunt foarte importanţi deoarece participă la lanţul trofic care ajută la reglarea algelor. Sunt o problemă reală în Marea Baltică din cauza fertilizării terenurilor agricole şi a scurgerilor rezultate în mare", a explicat ea."De la sfârşitul secolului al XIX-lea, mlaştinile de lângă coaste au fost transformate în câmpuri, cu toate că erau un habitat foarte important pentru peşti, iar de atunci ei au avut mari probleme de supravieţuire", a spus Blomback.Data de 13 ianuarie marchează sfârşitul sărbătorilor de iarnă în ţara scandinavă şi este ziua în care oamenii îşi aruncă brazii de Crăciun."Aici, în Suedia, oferim o identitate reală brazilor de Crăciun; îi alegem cu grijă, îi aducem în casă şi trăim cu ei", a spus Camilla Hallstrom, o locuitoare din o Stockholm în vârstă de 63 de ani, care a aruncat sâmbătă un mic molid la un punct de colectare amenajat în acest scop. Ea a adăugat că "este minunat să ai soluţii ecologice, astfel încât ei (brazii, n.r.) să continue să servească" unui scop.Iniţiativa s-a extins în alte regiuni suedeze. "Sper că mai mulţi oameni vor începe, persoanele particulare pot face asta şi singure", a sugerat Malin.            Editor :  M.I.    
----------------------------------

 Regele Danemarcei Frederik al X-lea a urcat pe tron. Mii de oameni s-au bucurat în fața Palatului Christiansborg 
Externe
2024-01-14T18:02:43+02:00
         Regele Danemarcei Frederik al X-lea a urcat duminică pe tron, succedându-i mamei sale, regina Margrethe a II-a, care a abdicat oficial după 52 de ani ca monarh. Mii de oameni s-au adunat la Copenhaga, în fața Palatului Christiansborg, fericiți să-și vadă noul rege însoțit de regina Mary, transmite Reuters.         Margrethe, în vârstă de 83 de ani, a uimit națiunea în ajunul Anului Nou când a anunțat că intenționează să devină primul monarh danez din aproape 900 de ani care renunță voluntar la tron.Succesiunea a fost oficializată în momentul în care Margrethe a semnat declarația de abdicare, în timpul unei ședințe a Consiliului de Stat în parlament, a transmis palatul regal. Danemarca, una dintre cele mai vechi monarhii din lume, nu are ceremonie de încoronare.La întâlnire au participat reprezentanți ai guvernului, Margrethe, Frederik, în vârstă de 55 de ani, soția sa născută în Australia, Mary, în vârstă de 51 de ani, care acum este regină, și fiul lor cel mai mare, Christian, în vârstă de 18 ani, care este noul moștenitor la tron.         La aproximativ o oră după semnare, premierul Mette Frederiksen a proclamat noul rege la balconul parlamentului, iar Frederik a ținut un scurt discurs.În ciuda temperaturilor scăzute, zeci de mii de oameni din toată Danemarca s-au adunat în capitala Danemarcei pentru a asista la evenimente, semn al popularității uriașe de care se bucură monarhia cu o populație de aproape șase milioane de oameni.   Regele Danemarcei Frederik al X-lea a urcat pe tron. Sursa foto: Profimedia Images   Deschide galeria foto        Regele Danemarcei Frederik al X-lea a urcat pe tron. Sursa foto: Profimedia ImagesRegele Danemarcei Frederik al X-lea a urcat pe tron. Sursa foto: Profimedia ImagesRegele Danemarcei Frederik al X-lea a urcat pe tron. Sursa foto: Profimedia ImagesRegele Danemarcei Frederik al X-lea a urcat pe tron. Sursa foto: Profimedia ImagesRegele Danemarcei Frederik al X-lea a urcat pe tron. Sursa foto: Profimedia ImagesRegele Danemarcei Frederik al X-lea a urcat pe tron. Sursa foto: Profimedia Images,     „Am venit astăzi aici pentru că aceasta este istoria care se face în fața ochilor noștri. Trebuia să fim aici”, a spus Soren Kristian Bisgaard, 30 de ani, pilot.El bea șampanie cu trei prieteni, stând pe scaune de camping în fața parlamentului.„Îmi place foarte mult familia regală. Eu însumi am fost în Gărzile Regale, am stat de pază la palatul regal. Sunt foarte mândru că am făcut asta și că sunt aici astăzi”, a spus el.Mai târziu, noul rege și regina s-au întors cu trăsura înapoi la reședința lor, Amalienborg, un complex regal construit în anii 1750 și situat în centrul Copenhaga.Cuplul va continua să locuiască cu Margrethe, care își va păstra titlul de regină, în Amalienborg.Margrethe, care în trecut spusese că va rămâne pe tron pe viață, nu a oferit un motiv exact pentru decizia ei de a demisiona, dar a spus că o intervenție chirurgicală majoră la spate pe care a suferit-o în februarie anul trecut a făcut-o să se gândească la viitorul ei.Noul rege preia tronul într-un moment de sprijin public uriaș și entuziasm pentru monarhie. Cel mai recent sondaj realizat după ce Margrethe a anunțat că va abdica a indicat că 82% dintre danezi se așteaptă ca Frederik să se descurce bine sau foarte bine în noul său rol, în timp ce 86% au spus același lucru despre Mary.            Editor :  M.I.    
----------------------------------

 Digistoria – cele mai importante evenimente petrecute pe 14 ianuarie 
Digistoria – cele mai importante evenimente petrecute pe 14 ianuarie
2024-01-14T17:17:28+02:00
                     Digistoria – cele mai importante evenimente petrecute pe 11 ianuarie           Digistoria – cele mai importante evenimente petrecute pe 10 ianuarie           Digistoria – cele mai importante evenimente petrecute pe 9 ianuarie           Digistoria – cele mai importante evenimente petrecute pe 6 ianuarie           Digistoria – cele mai importante evenimente petrecute pe 5 ianuarie           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale       1972 - DANEMARCA PRIMEȘTE O REGINĂ         Margrethe a II-a a devenit Regină a Danemarcei la vârsta de 31 de ani. Era prima regină domnitoare a țării după 1412. A urcat pe tron pentru că n-a avut frați, doar surori.Margrethe a II-a a fost primul monarh danez după 459 de ani pe care nu îl chema Frederick sau Christian. În mesajul de Anul Nou 2024, a anunțat că abdică.Margrethe a II-a este pictor și a ilustrat edițiile daneze ale cărților "Stăpânul Inelelor". De asemenea, își desenează des propriile ținute. În plus, este pasionată de arheologie.         1973 - ALOHA DIN HAWAIIAcum 51 de ani, Elvis Presley a susținut un concert în Hawaii care a fost văzut în jurul lumii. Spectacolul a fost transmis în direct, prin satelit, în 40 de țări.A fost primul show al unui singur artist care a fost transmis prin satelit. Paradoxal, în SUA, spectacolul lui Elvis a fost dat abia pe 4 aprilie. Pe 14 ianuarie era Super Bowl.Peste 1 miliard de oameni ar fi văzut spectacolul transmis prin satelit. Albumul înregistrat în timpul concertului a fost ultima intrarea a lui Elvis în topul Billboard.2011 - VICTORIA REVOLUȚIEIDictatorul Tunisiei, Zine Ben Ali, a fugit din țară acum 13 ani, din cauza protestelor uriașe. Era la putere de 24 de ani. Fuga a marcat începutul Primăverii Arabe.Înlăturarea dictatorului Ben Ali a fost culminarea unor demonstrații de amploare, care au durat o lună. Regimul a început să reprime protestele cu forța, dar nu a mers.După ce Tunisia a arătat că tirania poate fi înfrântă, au apărut proteste în Algeria, Egipt, Siria, Irak și alte țări arabe. Efectele "primăverii arabe" se simt și în prezent.            
----------------------------------

  Video  A cincea zi de haos în țară. Protestatarii blochează principalele drumuri. Li s-au alăturat și taximetriștii 
Actualitate
2024-01-14T21:08:51+02:00
         Negocierile de duminică dintre Ministerul Finanțelor și reprezentanții fermierilor și transportatorilor au eșuat, astfel că protestele continuă în toată țara. Centrul Infotrafic al Poliţiei Române a anunțat mai multe blocaje pe centurile marilor orașe. S-au alăturat protestelor și taximetriștii și șoferii de ride sharing.         Infotrafic: Pe DN 2, la Afumaţi, banda 1 de pe ambele sensuri blocată de autocamioaneACTUALIZARE 21:07 Centrul Infotrafic al Poliţiei Române informează, duminică seara, că circulaţia rutieră se desfăşoară pe banda 2 a ambelor sensuri de mers ale DN 2, în localitatea Afumaţi, judeţul Ilfov.Banda 1 va fi ocupată pe timpul nopţii de autocamioanele protestatarilor care au anunţat că vor continua manifestaţiile, precizează sursa citată.Protest pe centura Ploieştiului. Zeci de mașini stau în coloanăACTUALIZARE 21:00 Zeci de şoferi au ieşit, duminică seară, în stradă, pe centura de vest a Ploieştiului – drumul naţional 1, în semn de susţinere faţă de protestele fermierilor şi transportatorilor. Oamenii s-au mobilizat pe reţelele sociale, pe grupuri ale şoferilor, fără a face public traseul pe care intenţionau să îl urmeze, pentru ca drumurile să nu fie blocate de către autorităţi.         Locul de întâlnire a fost parcul Municipal Vest, situat în apropiere de DN 1, iar de acolo au intrat pe centura de vest a Ploieştiului, unde se deplasează cu viteză redusă, în coloană.„Numai cei din Bucureşti sunt nemulţumiţi de ce se întâmplă? Eu cred că nu. Ieşiţi fiecare în oraşele voastre, pe centură, pe necentură, în Bucureşti, pe unde puteţi! (...) Ieşiţi în toate oraşele de reşedinţă de unde sunteţi, toţi cei care sunteţi nemulţumiţi!”, a afirmat unul dintre participanţi, potrivit News.ro.Altul a propus ca protestatarii de la Ploieşti să se îndrepte către Afumaţi, să îi „ajute” pe cei care protestează deja, în apropierea Capitalei, de câteva zile. La ora transmiterii acestei ştiri, circulaţia pe DN 1, în zona de vest a oraşului Ploieşti, se desfăşoară cu dificultate din cauza protestului.Ciolacu i-a chemat la discuții pe miniștrii implicați în negocierile cu protestatariiACTUALIZARE 20:20 Premierul Marcel Ciolacu va avea luni dimineaţa o întâlnire de lucru cu vicepremierul Cătălin Predoiu, ministrul Afacerilor Interne, ministrul Transporturilor şi Infrastructurii, Sorin Grindeanu, ministrul Agriculturii şi Dezvoltării Rurale, Florin Barbu, şi reprezentanţi ai Ministerului Finanţelor, a anunţat Biroul de presă al Guvernului.Boloș, după negocierile eșuate cu protestatariiACTUALIZARE 19:10 Marcel Boloș, ministrul Finanțelor: „Am precizat că orice măsură care ține de orice jalon și orice măsură convenită cu Comisia Europeană s-ar întoarce împotriva lor, pentru că CE are toate argumentele pentru suspendarea fondurilor și a subvențiilor.Aceste tipuri de revendicări trebuie discutate cu Comisia Europeană, nu sunt de joacă, pentru că vizează interesul dumnealor, dar și interesele strategice ale României.Aceste tipuri de revendicări, indiferent cât ține protestul, țin de angajamentul cu CE. Noi am spus că le preluăm într-un memorandum pe care le vom discuta cu Comisia. Nu știu în ce măsură vom găsi o soluție, dar e de bun simț să le prezentăm.În privința RCA, trebuie discutat în continuare cu ASF. Inducerea unui risc de faliment în domeniul asigurărilor nu-i lipsește României.Cu toată prețuirea și înțelegerea de care dăm dovadă, sunt și tipuri de măsuri care pot să ducă la accentuarea evaziunii fiscale”.Trafic îngreunat pe DN 1, pe sensul spre BucureştiACTUALIZARE 19.00 Traficul rutier se desfăşoară cu dificultate, duminică seară, pe DN 1, pe sensul spre Bucureşti din cauza a zeci de autovehicule ale căror şoferi se declară solidari cu transportatorii.Circa 50 de vehicule au pornit din Parcul Municipal Vest şi au mers cu viteză mică pe DN 1, pe sensul spre Braşov, până la sensul giratoriu de la Păuleşti, unde au întors, iar la această oră, acestea merg pe sensul opus, spre Bucureşti, cu viteză mică, pe ambele sensuri ale drumului, astfel că traficul este perturbat, au precizat, pentru Agerpres, surse oficiale.Coloana de autovehicule se întinde pe circa 1,5 km.Negocierile de la Finanțe au eșuatACTUALIZARE 18:14 Negocierile purtate la Ministerul Finanțelor nu au ajuns la niciun rezultat, iar protestele continuă, a declarat Dănuț Andruș, liderul fermierilor care a fost la negocieri.„Declarăm că nu s-a ajuns la niciun acord, motivând legislația europeană. Nu s-au găsit soluții pentru reducerea cheltuielilor bugetare în toate domeiile. Protestul va continua la nesfârsit”Protestatarii au intrat în ConstanțaACTUALIZARE 18:00 În Constanța, protestatarii au fost lăsați să intre în oraș. Sute de șoferi de camione și tractoare sunt în stradă. Convoiul a pornit din oraşul Ovidiu, s-a deplasat apoi pe DN 3 până în municipiul Constanţa şi a continuat parcursul pe bulevardul Aurel Vlaicu (Şoseaua de centură a municipiului Constanţa). La acest protest participă atât camioane de mare tonaj, dar şi autoturisme.“La această oră, jandarmii şi poliţiştii constănţeni asigură, în sistem integrat, măsuri de ordine publică în dinamică, având în vedere protestul fermierilor, transportatorilor şi al persoanelor care realizează transport de persoane în regim de taxi.Convoiul se deplasează pe traseul Ovidiu - DN 3- municipiul Constanţa, bulevardul Aurel Vlaicu, Şoseaua Mangaliei, strada Hărman Arbore şi retur.În acest context, pe traseul respectiv au fost instituite restricţii de circulaţie, pentru a asigura siguranţa participanţilor la trafic şi a protestatarilor”, au transmis reprezentanţii Inspectoratului de Jandarmi Judeţean Constanţa, potrivit News.ro.Martorii au precizat că în apropiere de ieşirea din municipiu spre Mangalia, protestatarii s-au oprit şi ar dori să o ia pe alt traseu decât cel stabilit iniţial.            Grindeanu, despre scenariul Ciolacu-Ciucă în finala alegerilor prezidențiale           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Protestatarii au blocat DN15 în Cluj și Vama SiretACTUALIZARE 17:50 Centrul Infotrafic din Inspectoratul General al Poliţiei Române (IGPR) informează că, în contextul protestelor transportatorilor şi fermierilor, circulaţia rutieră este blocată pe ambele sensuri de mers pe DN 15, între localităţile Câmpia Turzii şi Luna din judeţul Cluj, precum şi pe DN 2, în Vama Siret din judeţul Suceava.IGPR le recomandă şoferilor să evite aceste zone.Ce măsuri propune ASFACTUALIZARE 17:00 Protestatarii din transporturi au avut astăzi discuții cu Autoritatea de Supraveghere financiară (ASF) la Afumați. După negocieri, Dănuţ Andruş, un lider al protestatarilor, a spus că lobby-ul asiguratorilor este mai puternic decât cel al populaţiei. De cealaltă parte, preşedintele ASF, Alexandru Petrescu, a afirmat că multe dintre solicitările protestatarilor erau şi acţiuni pe care noua conducere a Autorităţii de Supraveghere Financiară urma să le ia. ASF propune un set de măsuri despre care președintele instituției spune că are ca scop reducerea RCA.Citește continuarea AICI  Trafic îngreunat la Brașov La Brașov au venit zeci de oameni cu utilaje și camioane pentru a continua protestul. De asemenea, foarte mulți au venit cu mașinile personale, pe care afișează mesaje către guvernanți, alături de tricolor.În orele care urmează, ei vor porni în coloane pe ocolitoarea Brașovului. Această acțiune va duce la îngreunarea și chiar blocarea traficului. Sunt prezente acolo mai multe echipaje de poliție care să controleze și să dirijeze traficul.Proteste masive lângă ConstanțaEste o nouă zi de proteste și în Constanța. De această dată nu participă doar fermierii și șoferii de camioane, ci și taximetriști și șoferi de ride sharing. Intenția lor este să ajungă în oraș, însă până acum nu au reușit să facă asta.Protestatarii venit din mai multe localități din județ, s-au întâlnit în localitatea Ovidiu, iar acum se îndreaptă spre varianta orașului Constanța, la fel ca seara trecută.Protestatarii vor să blocheze Defileul JiuluiTimp de trei ore și jumătate, transportatorii din Gorj au mărșăluit pe centura de ocolire a municipiului Târgu Jiu, însă acum aceștia se îndreaptă către Defileul Jiului.Dacă la început era vorba despre aproximativ 50 de mașini care participau la acest protest, acum sunt cel puțin 100 de mașini care se îndreaptă către Defileul Jiului.Oamenii protestează pașnic și spun că nu vor să încurce circulația. Însă, este aproape imposibil să nu se ajungă la asta, având în vedere că este vorba despre un drum care este oricum anevoios, fiind compus din multe curbe.Trafic îngreunat în mai multe zone din țară  ACTUALIZARE 15:04 Circulaţia rutieră se desfăşoară îngreunat, cu viteză redusă, pe DN2, în localitatea Afumaţi, judeţul Ilfov, din cauza autovehiculelor transportatorilor şi fermierilor, pe banda unu a ambelor sensuri de mers, transmite Centrul Infotrafic din IGPR.Din acest motiv, sursa citată recomandă conducătorilor auto să evite această zonă şi să folosească rutele alternative: direcţia Urziceni - Bucureşti: DN 2 - DJ 100 - DJ 200, prin loc. Ştefăneştii de Jos; direcţia Bucureşti - Urziceni: DN CB - DJ 100 - DJ 300, prin loc. Găneasa.În Oradea, protestatarii au pornit în marș încă de dimineață. În jur de 70 de camioane și 50 de tractoare s-au strâns la intrarea în oraș și mers în coloană pe centura Oradea.Zeci de fermieri și transportatori au ieșit în stradă și în Târgu-Jiu. Aceștia au pornit, în coloană, spre Defileul Jiului, cu gândul să blocheze circulația și acolo. Drumul leagă Gorjul de vestul țării și este foarte tranzitat.În Calafat, fermierii au încearcat din nou să blocheze vama, după ce ieri au mers cu tractoarele pe câmp pentru a ajunge în punctul de trecere a frontierei.Și în Craiova, protestatarii au blocat una dintre benzile de circulație de la intrarea principală în oraș.Convoaie de utilaje agricole, dube, TIR-uri și autoturisme au umplut și centura orașului Galați. Fermierii și transportatorii din sud-estul țării protestează în solidaritate cu cei din București, Constanța și alte mari orașe.ACTUALIZARE 14:45 Au început negocierile la Ministerul Finanțelor. Reprezentanții transportatorilor și fermierilor discută cu ministrul Marcel Boloș. COTAR: 70% din revendicări pot fi rezolvate într-un termen rezonabilACTUALIZARE 13.55 Confederația Operatorilor și Transportatorilor Autorizați din România (COTAR) a transmis duminică, într-un comunicat, că majoritatea revendicărilor protestatarilor sunt întemeiate și pot fi rezolvate „într-un termen rezonabil”, dar sunt și revendicări nerealiste sau a căror implementare ar contravine directivelor europene.Plafonarea tarifelor RCA la 4.500 de lei pentru clasa de bonus B0 este nesustenabilă, consideră COTAR, făcând trimitere la falimentul City Insurance, provocat tocmai de tarifele prea mici practicate.De asemenea, măsurile propuse de protestatari pentru reglementarea mediului de concurență în transporturi „sunt imposibil de implementat, atât timp cât România este membră UE și are obligația respectării regulamentelor și legislației europene”, mai arată COTAR.„Această revendicare nu poate fi implementată, neexistând un cadru juridic european care să permită adoptarea unor astfel de măsuri.”Comunicat COTAR„Confederația Operatorilor și Transportatorilor Autorizați din România (C.O.T.A.R.) salută orice protest democratic, fără implicarea factorului politic și fără anarhie! Soluția este continuarea dialogului cu autoritățile.Scopul nostru este să obținem modificări legislative în favoarea românilor și a economiei României, nu să dăm jos guverne sau să punem guverne. COTAR a anunțat organizarea unor proteste în luna ianuarie, dar nu este organizator al manifestațiilor din aceste zile și nici nu a participat la întâlnirile cu Guvernul.Din punctul nostru de vedere, aceste proteste, chiar spontane fiind, nu trebuie să degenereze și nu trebuie să se transforme în anarhie. Noi toți, transportatori, agricultori și alte categorii din industrie trebuie să ne punem la masa discuțiilor, pentru negocieri.«Vin mai ales cu un îndemn la vigilență, în astfel de momente. Să nu uităm ce se poate întâmpla atunci când economia unui stat ajunge în colaps. Toate măsurile pe care le negociem trebuie să fie sustenabile și să nu ducă țara în haos. S-au mai bucurat și alte popoare de ieșirea în stradă a unor grupuri mari de protestatari, dar au constatat apoi că nu era spre binele lor, iar unii nu și-au revenit nici astăzi din aceste situații de criză care au fost create cu mulți ani în urmă. Interesul nostru nu este să ne distrugem economia și să ajungem la imposibilitatea de a ne mai achita datoria externă, pentru că după ce se ajunge în situația asta, statul eșuat este preluat, fiind considerat neguvernabil, iar cineva ne poate cumpăra datoria externă, cu garanții pe toate activele statului – ceea ce s-a mai întâmplat și în cazul altor țări. La așa ceva duce haosul, dacă protestele degenerează, nicidecum la ceea ce cred unii protestatari care scandează în aceste zile lozinci din decembrie 1989. Suntem un stat democratic și trebuie să ne apărăm interesele, înțelegând cum funcționează economia unui stat. Tocmai de aceea, noi analizăm situația și propunem soluții» - a transmis Vasile Stefanescu, Președinte COTAR.COTAR reprezintă peste 100.000 de membri din transporturi de persoane, urbane , suburbane, judetean, interjudetean, transportul de marfă, taximetrie, școli de șoferi, unități reparatoare auto, brokeri de asigurări si activitatile conexe ale acestora fiind confederație reprezentativă pe sectoarele pe care le reprezinta.Am anunțat și noi, încă de anul trecut, ca vom protesta în stradă dacă în luna Ianuarie nu se vor finaliza discuțiile cu autoritățile în legătură cu problemele din transport și din piața de asigurări. Am analizat revendicările celor care protestează în aceste zile și credem că 70% dintre acestea pot fi rezolvate într-un termen rezonabil. Propunerile sunt pertinente, unele fiind foarte urgente și necesare, iar unele soluțiile le-am prezentat și noi, încă de la finalul anului trecut. Rezolvarea stă în mâna autorităților din România.COTAR, având experiență relevantă atât în organizarea acțiunilor de protest de amploare, cât și în negocierea cu autoritatile și în înțelegerea mecanismelor pe baza cărora funcționează Romania ca stat, transmitem o opinie pragmatică și argumentată cu privire la lista celor 7 capitole de revendicări ale protestatarilor din agricultură și transporturi.1. În legătură cu plafonarea prețului RCA la un tarif de 4.500 de lei pentru clasa de bonus B0 – considerăm că initiative, în aceată formă, nu poate fi implementată, din 2 motive:a) acel tarif este nesustenabil, dacă mai vrem ca acea poliță RCA să poată despăgubi daunele produse din accidente. City Insurance a vândut polițe RCA la acel nivel de preț și a dat faliment, producând pagibe uriașe pe această piață.De asemenea, plafonarea pe termen lung a unui preț contravine legislației europene, iar o astfel de măsură nu poate fi menținută nici măcar pe termen mediu. Se poate face, însă, altceva: se poate lua ca reper tariful RCA de referință, care este unul sustenabil, astfel încât orice tarif RCA care depășește acel nivel să fie redistribuit de către BAAR spre una dintre companiile de asigurări care să fie obligată să îl accepte, la tariful de referință publicat pe site-ul ASF.În cazul transportatorilor, tariful de referință publicat în luna decembrie 2023, valabil timp de 6 luni, este de 8.609 lei. Tariful nu a fost calculat nici de COTAR, nici de ASF și nici de vreo firmă de asigurări. Este un tarif calculat de o firmă de consultanță din „Big 4”, tarif RCA complet sustenabil și despre care nu se poate bănui că va conduce la falimentarea unui nou jucător din piața RCA, dar va fi aproape la jumătate din prețurile reale de vânzare ale RCA-ului de astăzi pentru transportatori.b) În legătură cu propunerile de suspendare a poliței RCA - propunerea este 100% realizabilă, pe modelul din Germania sau Italia: cu un simplu e-mail și o declarație pe proprie răspundere care se transmite cu câteva zile înaintea suspendării poliței RCA către compania de asigurări care a emis respectiva poliță RCA și către Poliție. Eventual, s-ar putea transmite și către BAAR. ASF poate emite o astfel de normă în cel mult 3 săptămâni. Măsura poate fi realizabilă în forma propusă de noi, în termen scurt. Nu excludem existența altor variante ce ar putea fi mai bune.2. Scurtarea timpilor de trecere a frontierei, prin optimizarea controlului la frontiere. Toate cele 3 măsuri de la acest capitol pot fi implementate în termen de aproximativ 3 luni. Aici ne referim inclusiv la măsuri logistice care trebuie autorizate, cum ar fi mutatea cântarelor în diverse puncte de frontieră sau lărgirea în vama a spațiului de control.3. Echitatea fiscal și creșterea beneficiilor fiscale neimpozabile pentru angajații din transporturi. Alocația neimpozabilă la nivelul de 230 lei/zi nu credem că poate fi susținută integral, ținând cont de modul în care a fost costruit bugetul de stat pentru anul 2024. Poate fi realizată începand de anul acesta, dar, cel mai probabil, nu la o astfel de valoare, chiar dacă pretenția transmisă este absolut pertinentă.La fel se pune problema și în ceea ce privește creșterea valorii zilnice pentru masa angajaților delegați. Această măsură poate fi subiectul unei negocieri cu Ministerul Finanțelor și, în mod sigur, pot fi create termene și valori de decontare a acestor costuri. Măsura este realizabilă, de asemenea, în cel mult 3 luni.4. Reglementarea unui mediu de concurență loială în transporturi. Din păcate, toate cele 5 măsuri propuse de către cei care au mers în aceste zile la negocierile de la Guvern sunt imposibil de implementat, atât timp cât România este membră UE și are obligația respectării regulamentelor și legislației europene. Această revendicare nu poate fi implementată, neexistând un cadru juridic european care să permită adoptarea unor astfel de măsuri.5. Posibilitatea recuperării unui procent din acciza la combustibil (motorina profesională) – este, fără îndoială, o măsură foarte utilă și necesară în transportul rutier. Considerăm că poate fi implementată într-un termen rezonabil o subvenție pe litrul de combustibil, dar nu trebuie să uităm că azi avem cea mai mică acciză la carburant, la nivel european.6. Aplicarea Ro-Etransport doar la mărfurile cu risc fiscal ridicat - Aplicarea acestui sistem poate fi implementată doar în măsura în care cadrul juridic european permite aceste excepții. Ministerul Finantelor poate pronunța asupra acestui aspect. Răspunsul lor ar trebui să poată fi transmis în cursul următoarelor zile. Este o măsură utilă pentru transportatori și care nu generează costuri din partea bugetului de stat.7. Controlul strict al camioanelor pe teritoriul României - COTAR susține aplicarea unui tratament nediscriminator în relația cu orice operator economic, indiferent de naționalitatea acestui operator. Dacă un transportator circulă în suprasarcină, nu respectă timpii de condus, etc., trebuie să se supună consecințelor legale.Sub protecția unui transport umanitar al unui stat aflat în conflict armat se poate întâmpla să aibă loc abuzuri. Autoritățile române nu trebuie să permită așa ceva. Le reamintim angajaților cu rol de control că refuzul de a aplica legea în relația cu anumiți operatori economici consituie infracțiune!Ministrul Transportatorilor și reprezentanți din partea Ministerului Afacerilor Interne au obligația sa se prezinte în fata protestatarilor și să ofere explicațiile și soluțiile pe care le vor implementa până la finalul acestei luni, în baza unui protocol încheiat cu organizațiile patronale din domeniu. De asemenea, problema accesului camioanelor în Portul Constanța poate fi rezolvată prin măsuri de organizare logistică simple. Propunerea poate fi implementată până la sfârșitul acestei luni sau cel târziu în luna Februarie.”Protestatarii nu s-au prezentat la întâlnireACTUALIZARE 12.26 Ministerul Finanțelor a anunțat că reprezentanții fermierilor și ai transportatorilor nu s-au prezentat la discuțiile anunțate, cerând amânarea întâlnirii.„Astăzi, la ora 11.00, la sediul MF a fost programată o întâlnire între conducerea instituției și o delegație formată din reprezentanții fermierilor și transportatorilor. Din motive care nu ne sunt cunoscute, delegația acestora nu s-a prezentat la întrevedere și a solicitat amânarea discuțiilor pentru ora 14.00. Reprezentanții MF rămân deschiși la orice propunere de reprogramare a întâlnirii sau la stabilirea unei noi modalități de comunicare pentru a aborda revendicările și problemele ridicate”, a transmis Ministerul Finanțelor duminică.Echipa ministerială pregătită pentru discuții este condusă de ministrul Marcel Boloș. Din ea mai fac parte Nicoleta Cârciumaru, președinte al Agenţiei Naţionale de Administrare Fiscală, Carmen Moraru, secretar de stat, Petronel Munteanu, secretar general adjunct, Iulian Ardeleanu, director general Direcția generală de legislație fiscală și reglementări vamale și contabile, Teodor Georgescu, Direcția Generală Antifraudă Fiscală, Ion Cupa, președinte Autoritatea Vamală Română, Claudiu Ardeleanu, director general Proceduri Vamale in Domeniul Produselor Accizabile, Marcel Mutescu, director general Managementul Riscului și Investigații Vamale, Alexandru Dudu, director general Coordonare Control Vamal, George Vascea, director general Adjunct Coordonare Control Vamal.Lider al protestatarilor după discuţii la ASF: Nu s-a putut ajunge la niciun numitorACTUALIZARE 17,00 Citește AICI măsurile propuse de ASF după discuțiile de la Afumați cu protestatarii. ACTUALIZARE 11.00 Unul dintre liderii transportatorilor şi fermierilor care protestează de cinci zile blocând şoselele de centură ale marilor oraşe, Dănuţ Andruş, a declarat sâmbătă seară, după întâlnirea avută cu conducerea Autorităţii de Supraveghere Financiară (ASF), că nu s-a putut ajunge la niciun numitor comun şi că cerinţele lor nu sunt de luat în calcul.„Din păcate, nu s-a putut ajunge la niciun numitor comun. Am cerut un pachet de măsuri concrete, cum văd dumnealor problemele noastre pentru că noi, cerinţele pe care le-am făcut, nu pot fi luate în calcul nicicum. Să sperăm că în zilele următoare vom primi un feedback din partea ASF-ului. Din punctul meu de vedere, neputinţa e la ea acasă”, a declarat Dănuţ Andruş, un lider al protestatarilor, la finalul discuţiilor de la ASF, potrivit News.ro.El a precizat că lobby-ul asiguratorilor este mai puternic decât cel al populaţiei.„Nu au venit cu date concrete. Cerinţele noastre nu sunt de luat în calcul. Nu se poate, nu se poate şi nu se poate. Deci lucrurile astea, atâta timp cât lobby-ul asiguratorilor este mai puternic decât lobby-ul populaţiei, suferă toată lumea. Asta este viaţa, nu putem face nimic”, a mai transmis Dănuţ Andruş.La rândul său, preşedintele ASF, Alexandru Petrescu, a afirmat că multe dintre solicitările protestatarilor erau şi acţiuni pe care noua conducere a Autorităţii de Supraveghere Financiară urma să le ia.„Lucrăm la un document de măsuri, unele vor fi parte din norme interne, deci vor avea un termen de implementare scurt, alte măsuri ţin de schimbări de legislaţie. Lucrăm la bonus malus, vom elabora o serie de subdiviziuni şi circumstanţe care să permită mai multe gradări de preţ, discutăm şi despre întreruperea RCA acolo unde există activităţi sezoniere, sunt în discuţii cu asigurătorii să avem la nivel generalizat, fiindcă în excepţii există, şi plata în rate pentru RCA. Toate temele sunt pe masă şi am încredere că vom găsi o soluţie în cele din urmă. Toate aceste măsuri sunt gândite ca să aibă ca rezultat final reducerea RCA”, a declarat Alexandru Petrescu, potrivit Digi24.Acelaşi ider al fermierilor, Dănuţ Andruş a afirmat sâmbătă, după întâlnirea avută cu ministrul Agriculturii Florin Barbu, că mai multe solicitări au fost acceptate, printre care şi amânarea ratelor, explicând că este vorba despre o Ordonanţă de Urgenţă care se află la avizare şi despre care a primit promisiuni că va fi aprobată în următoarea şedinţă de Guvern. El a adăugat că protestele probabil vor continua deoarece mai sunt revendicări care ţin de alte ministere. Florin Barbu a precizat că, din punctul de vedere al Ministerului Agriculturii, protestul este închis. A fost încheiat un proces verbal cu ministrul PSD privind parte din revendicările fermierilor.Transportatorii şi fermierii merg azi la FinanțeTransportatorii şi fermierii au demarat miercuri o serie de proteste, nemulţumiţi de accizele mari la motorină, preţurile RCA, dar şi de schimbările legislative intrate în vigoare de la 1 ianuarie. Ei au plecat pe drumurile din ţară cu camioane şi tractoare, cu viteză redusă, îndreptându-se spre Bucureşti, iar traficul a fost blocat pe mai multe şosele, inclusiv pe șoseaua de centură a Capitalei. Autoritățile nu le-au permis să intre cu utilajele în București.Vineri, Marcel Ciolacu a avut consultări cu delegaţia transportatorilor şi fermierilor, de la care premierul a plecat nervos din cauza amenințărilor protestatarilor.Sâmbătă, au fost la Ministerul Transporturilor, unde au negociat timp de patru ore cu Sorin Grindeanu. Ministrul a anunțat, la finalul întâlnirii, că a semnat o minută cu reprezentanţii protestatarilor şi a adăugat că sunt lucruri pe care le poate face şi pentru acestea s-a angajat. Social„Am şi semnat o minută împreună cu reprezentanţii lor. Sunt lucruri pe care, urmare a acestor discuţii de aproximativ patru ore, le putem face şi pentru asta ne-am angajat. Alte chestiuni care nu ţin doar de Ministerul Transporturilor probabil că vor fi discutate şi ştiu, spre exemplu, cu RCA se merge la ASF. Lucrurile care ţin de Ministerul Finanţelor am înţeles că vor fi discutate mâine de domnul ministru”, a afirmat Sorin Grindeanu.Centrul Infotrafic: Se va circula cu viteză redusă în multe zone ale ţăriiCentrul Infotrafic al Poliţiei Române informează că, duminică dimineaţa, mai multe autocamioane se află în continuare staţionate în localitatea Afumaţi, pe DN 2, pe banda 1 a sensului de mers către Bucureşti, cu intenţia de a se deplasa pe timpul zilei către Capitală.„Estimăm că şi astăzi vor continua protestele transportatorilor şi fermierilor şi se va circula cu viteză redusă în multe zone ale ţării, în special pe centurile marilor oraşe, îndeosebi pe centura Capitalei, unde traficul a fost îngreunat în ultimele zile, de când au început manifestaţiile. (...) Sfătuim şoferii să acorde multă atenţie tuturor manevrelor efectuate şi să evite zonele cu proteste, pentru că se va circula cu viteză foarte redusă, pe alocuri putând apărea chiar blocaje în trafic”, se arată într-un comunicat al Centrului Infotrafic.Conform sursei citate, duminică dimineaţa nu sunt semnalate autostrăzi sau drumuri naţionale cu circulaţia oprită ca urmare a condiţiilor meteorologice sau din cauza vreunui eveniment rutier.Pe arterele rutiere principale, respectiv autostrăzile A1 Bucureşti - Piteşti, A2 Bucureşti - Constanţa, A3 Bucureşti - Ploieşti, A4 Ovidiu - Agigea, DN 1 Ploieşti - Braşov şi DN 7 Râmnicu Vâlcea - Sibiu, se circulă pe un carosabil uscat, vizibilitatea este bună, iar valorile de trafic sunt reduse.            Editor :  B.P.    
----------------------------------

 Ce măsuri propune ASF după discuțiile cu transportatorii la Afumați – SURSE 
Actualitate
2024-01-14T17:27:36+02:00
         Protestatarii din transporturi au avut astăzi discuții cu Autoritatea de Supraveghere financiară (ASF) la Afumați. După negocieri, Dănuţ Andruş, un lider al protestatarilor, a spus că lobby-ul asiguratorilor este mai puternic decât cel al populaţiei. De cealaltă parte, preşedintele ASF, Alexandru Petrescu, a afirmat că multe dintre solicitările protestatarilor erau şi acţiuni pe care noua conducere a Autorităţii de Supraveghere Financiară urma să le ia. ASF propune un set de măsuri despre care președintele instituției spune că are ca scop reducerea RCA.         Iată măsurile propuse de ASF, după discuțiile de la Afumați cu protestatarii (surse):1. Măsuri pe termen scurt care au ca obiectiv scăderea tarifului de primă RCA la B0 (asigurat fără istoric de daunalitate):Revizuirea sistemului bonus-malus – în vederea unei mai bune încadrări în clasele de bonus-malus existente în funcție de tipul daunelor produse. Se urmărește reflectarea reală a profilului și comportamentului asiguratului și responsabilizarea acestuia – legislație secundară emisă de A.S.F.Termen – februarie-martie, având în vedere obligația supunerii în consultare publică.2. Măsuri care au ca obiectiv accesibilitatea la RCA:Posibilitatea suspendării efectelor contractului RCA – în baza solicitării asiguratului, asigurătorul RCA suspendă efectele contractului RCA și prelungește valabilitatea acestuia cu perioada în care acesta a fost suspendat. Se urmărește posibilitatea utilizării sezoniere a vehiculului – modificare legislație primară.Termen – proiectul este înregistrat la Senat, termenul depinde de procedurile parlamentare.Efectuarea plății primei RCA în rate indiferent de nivelul acesteia pentru reducerea efortului financiar – impunerea ca asigurătorii să permită achitarea primei de asigurare în rate, atât la persoanele fizice, cât și la persoanele juridice, opțiunea plății în rate aparținând potențialului asigurat. Se urmărește reducerea efortului financiar al potențialului asigurat în ceea ce privește obligația de a încheia contracte RCA - legislație primară.Termen – proiectul este înregistrat la Senat, termenul depinde de procedurile parlamentare.Revizuirea modalității de stabilire a tarifului de primă RCA pentru contractele încheiate pe perioade mai mici de 12 luni – Se urmărește diminuarea tarifului pentru aceste perioade subanuale.Termen – în curs         3. Măsuri care au ca obiectiv responsabilizarea conducătorilor auto:Monitorizarea electronică prin rețeaua de camere de supraveghere în trafic a valabilității RCA – se urmărește creșterea gradului de cuprindere în asigurare a întregului parc auto (creșterea numărului de asigurați) și implicit scăderea tarifului – legislație primară.Termen – proiectul este înregistrat la Senat, termenul depinde de procedurile parlamentare.Posibilitatea diminuării valorii primei prin introducerea franșizei plătibilă doar în caz de daună - se urmărește reducerea primei de asigurare ce este plătită de către asigurat la încheierea contractului. Franșiza este opțională, se introduce în contract cu acordul părților și este plătibilă doar în caz de accident – legislație primară.Termen – proiectul este înregistrat la Senat, termenul depinde de procedurile parlamentare.Certificatul de daunalitate – similar cu procesul de interogare existent în sistemul bancar (biroul de credite), se introduce posibilitatea ca acesta să poată fi solicitat și de către persoane juridice care au un interes legitim (ex.: angajatori ai șoferilor pentru care este necesară cunoașterea istoricului de daunalitate al acestora) cu acordul potențialului asigurat și respectarea legislației privind GDPR. Se urmărește responsabilizarea conducătorilor auto cu efect în timp asupra reducerii tarifului - legislație primară.Termen – proiectul este înregistrat la Senat, termenul depinde de procedurile parlamentare.4. Alte măsuri pe termen mediu și lung (3-6 luni) care vizează îmbunătățirea sistemului de asigurări RCA și scăderea primei de asigurare în cazul asiguraților cu o conduită bună în trafic:Utilizarea dispozitivelor telematics - încurajarea utilizării acestora în cazul contractelor RCA, similar contractelor facultative. Se urmărește scăderea primei de asigurare în cazul asiguraților cu o conduită bună în trafic și responsabilizarea conducătorilor auto.Urmărirea conformării cu recomandări/ghid de bune practici - în vederea creșterii incluziunii financiare, creșterii gradului de cuprindere în asigurarea RCA și îmbunătățirii practicilor asigurătorilor în relația cu proprii asigurați și persoanele prejudiciate.5. Alte precizări ale A.S.F.:În România frecvența medie a daunelor per total piață RCA este de 5,7% (aproximativ 6 vehicule din 100 produc daune în urma unui accident). În alte state membre, aceasta este considerabil mai mică: Germania 4,4%, Italia 4,2%, Bulgaria 3,82%, Polonia 3,69%, Slovacia 3,35%, Cehia 2,73% și Finlanda 1,8%. Este de menționat faptul că deși diferențele par mici, impactul reflectat real în tariful de primă poate fi unul semnificativ, având în vedere totodată și dauna medie înregistrată în aceste state. Totodată, dauna medie întâmplată istorică per total piață RCA a înregistrat valoarea de 8.8551 lei. În perioada ianuarie - septembrie 2023 a fost înregistrată o creștere a daunei medii plătite care a atins valoarea de 10.750 lei, în creștere cu 12% comparativ cu perioada similară din anul precedent.În același timp, contextul actual arată că în cazul categoriei de vehicule transport marfă peste 16t deținute de persoane juridice, din punct de vedere istoric, daunalitatea este cea mai ridicată față de celelalte categorii de vehicule, frecvența daunelor a înregistrat valoarea de 19,1%1 în condițiile în care frecvența daunelor la nivelul parcului național auto este de 5,7%, iar dauna medie întâmplată a fost în valoare de 15.933 lei, comparativ cu valoarea înregistrată la nivelul pieței de 8.855 lei.Menționăm că indicatorii prezentați mai sus nu includ efectul daunelor întâmplate dar care nu au fost încă avizate la data de referință, valorile finale ale acestora fiind mai mari.Măsurile sunt aplicabile tuturor vehiculelor supuse obligaţiei de asigurare, se spune în documentul ASF.                  Editor :  M.I.    
----------------------------------

 Europol Constanţa: Actualei coaliții îi e frică de democrație și folosește polițiștii să intimideze protestatarii 
Europol Constanţa: Actualei coaliții îi e frică de democrație și folosește polițiștii să intimideze protestatarii
2024-01-14T16:56:02+02:00
         Conducerea Sindicatului Europol Constanţa a afirmat că este regretabil gestul poliţistului care, sâmbătă seara, a îndreptat arma către o maşină în timpul protestului transportatorilor de pe Centura municipiului Constanţa, precizând că e de condamnat decizia ministrului de Interne, Cătălin Predoiu, de a accepta să folosească poliţiştii pe post de scut pentru a bloca dreptul constituţional de a manifesta.         „Este regretabil gestul făcut de poliţistul din cadrul Serviciului de Acţiuni Speciale. Asta dovedeşte încă o dată că oamenii politici care conduc MAI pun presiune excesivă pe poliţişti să execute dispoziţii/ordine care nu au niciun temei legal. Aş compara acest gest cu perioada din pandemie când Marcel Vela şi Guvernul de atunci, pentru a speria populaţia şi a-i ţine în case, în timp ce ei furau miliarde pe achiziţii cu cântec, s-a ordonat să scoată armata pe străzi. Şi vedeam militari cu armele la ei şi cu autospeciale de armată, la cele mai vizibile intersecţii, tot pentru a speria lumea”, au transmis duminică, reprezentanţii Sindicatului Europol Constanţa.Aceştia susţin că actuala coaliţie foloseşte poliţiştii şi jandarmii pentru a-i intimida pe protestatari.„Acelaşi lucru se întâmplă şi acum. Actualei coaliţii îi este frică de democraţie şi foloseşte politistii/ jandarmii să intimideze protestatarii pentru a nu ajunge să fie nevoiţi să dea socoteală pentru deciziile care i-au dus la sapă de lemn pe majoritatea fermierilor şi transportatorilor. Este de condamnat decizia lui Predoiu de a accepta să folosească poliţiştii pe post de scut pentru a bloca dreptul constituţional de a manifesta”, a mai precizat conducerea Sindicatului Europol Constanţa.Sâmbătă, seara, un poliţist a îndreptat arma din dotare către o maşină în timpul unui protest al transportatorilor care a avut loc pe Centura Constanţei.         Reprezentanţii Inspectoratului de Poliţie al Judeţului Constanţa au afirmat că arma respectivă avea muniţie neletală.„În seara de 13 ianuarie, în timpul protestului transportatorilor din municipiul Constanţa, unul dintre participanţii la trafic nu a respectat dispoziţiile poliţiştilor aflaţi în dispozitiv şi s-a îndreptat cu autoturismul către participanţii la acţiunea de protest, precum şi către efectivele dispozitivului de ordine şi siguranţă publică.În acest context, un luptător din cadrul Serviciului pentru Acţiuni Speciale, pentru a înlătura pericolul la adresa dispozitivului de ordine, precum şi a protestatarilor, s-a poziţionat cu genunchiul stâng pe vehiculul condus de persoana respectivă şi a îndreptat arma din dotare către blocul motor al vehiculului. Menţionăm că este vorba de o armă, cu muniţie neletală”, au precizat reprezentanţii IPJ Constanţa.            Editor :  C.L.B.    
----------------------------------

 Cine este Lai Ching-te, noul președinte al Taiwanului 
Externe
2024-01-14T16:25:07+02:00
         Lai Ching-te, un fost medic dintr-o familie săracă de mineri, a fost propulsat în politică de o criză militară din strâmtoarea Taiwan în urmă cu 27 de ani. Acum, veteranul politic are sarcina de a preveni o altă criză cu China, ca lider nou ales al insulei autonome, pe care Partidul Comunist din China a promis că o va încorpora într-o zi, notează CNN.         Sâmbătă, Lai, în vârstă de 64 de ani, actualul vicepreședinte al Partidului Democrat Progresist (DPP), de guvernământ, a câștigat alegerile pentru a deveni următorul președinte al Taiwanului.Victoria sa a adus DPP un al treilea mandat consecutiv istoric, ca o răzbunare față de anii de amenințări crescânde din partea Chinei.„Alegerile au arătat lumii angajamentul poporului taiwanez față de democrație, pe care sper că China îl poate înțelege”, a spus Lai miilor de susținători adunați la un miting după victoria sa.         Lai, care s-a confruntat de mult timp cu furia Beijingului pentru susținerea suveranității Taiwanului, a declarat în calitate de președinte că are „o responsabilitate importantă de a menține pacea și stabilitatea în strâmtoarea Taiwan”, angajându-se să continue dialogul cu China sub principiile demnității și parității.„În același timp, suntem, de asemenea, hotărâți să protejăm Taiwanul de amenințările și intimidările continue din partea Chinei”, a spus el reporterilor înainte de discursul său după victorie.Sub liderul Xi Jinping, cel mai asertiv lider al Chinei dintr-o generație, Beijingul a intensificat presiunea diplomatică, economică și militară asupra Taiwanului, pe care îl consideră ca fiind propriul său teritoriu care poate fi capturat cu forța dacă este necesar.Tensiunile din strâmtoarea Taiwan sunt cele mai ridicate din 1996 încoace, când China a lansat rachete în apele de pe coasta Taiwanului pentru a intimida alegătorii înaintea primelor alegeri prezidențiale libere de pe insulă – după ce democrația în curs de dezvoltare a apărut după decenii de guvernare autoritaristă.Pentru Lai, pe atunci un medic proaspăt la un spital universitar din orașul Tainan, din sud, acea criză militară a devenit „momentul lui definitoriu”.„Am decis că am datoria să particip la democrația din Taiwan și să ajut la protejarea acestui experiment aflat la început, de cei care i-au dorit răul”, a scris el în The Wall Street Journal anul trecut.Lai și-a agățat haina albă pentru a candida pentru o funcție – mai întâi devenind legislator, apoi un popular primar cu două mandate din Tainan, înainte de a servi ca premier și – din 2020 – vicepreședinte al președintelui în exercițiu Tsai Ing-wen.Doctorul devenit politician a rupt acum „blestemul de opt ani” al politicii din Taiwan – un termen popular care indică faptul că, până la victoria lui Lai, niciun partid politic nu a rămas la putere mai mult de două mandate de când Taiwanul a devenit democrație.„Călătorie neașteptată”Lai a numit incursiunea sa în politică o „călătorie neașteptată”.Crescut în sărăcie într-un sat minier de lângă coasta de nord a Taiwanului, Lai visase să devină medic încă din copilărie. Avea cinci frați, iar mama lui i-a crescut singură având mai multe slujbe deodată. Tatăl său, miner, a murit într-un accident de muncă când Lai era copil.Lai era prea mic ca să-și amintească de tatăl său. „Dar într-o zi mi-am dat seama brusc că cel mai mare atu pe care mi l-a lăsat tatăl meu a fost că familia mea era săracă”, a spus el la un eveniment din martie anul trecut.„Crescând într-o astfel de familie, devenim mai maturi, cu mai multă voință și cu mai mult curaj să depășim dificultățile” spunea Lai.După ce a obținut o diplomă de licență în medicină și reabilitare fizică în Taipei, Lai a mers la Tainan pentru a urma o școală medicală.Avea deja câțiva ani într-o carieră promițătoare ca medic în Tainan, când un oficial local DPP l-a abordat. El i-a cerut popularului doctor să ajute un politician DPP la campania pentru alegerile locale.Era 1994, la mai puțin de un deceniu după ce DPP a apărut pentru prima dată din mișcarea pentru democrație din Taiwan împotriva guvernării autoritare a Kuomintang (KMT).Înainte de a ridica legea marțială în 1987 și de a trece încet spre alegeri libere, KMT a condus Taiwanul cu o mână de fier timp de aproape patru decenii, după ce a fugit pe insulă din China continentală după ce a pierdut războiul civil în fața forțelor comuniste de acolo.Zeci de mii de oponenți politici au fost uciși sau închiși în a ceea ce a devenit cunoscut sub numele de „Teroarea Albă”, iar DPP a fost format de mulți veterani ai celor care făcuseră campanie pentru democrație.În timp ce Lai era la facultate în Taipei, el și colegii săi de cameră urmăriseră îndeaproape știrile despre represiunea brutală a KMT împotriva protestatarilor pro-democrație.„Am fost plin de îndoieli și preocupări pentru viitorul acestei țări”, a spus el într-un videoclip publicat în campania pentru alegerile prezidențiale.Lai a fost de acord să ajute DPP cu alegerile locale, dar candidatul a pierdut în cele din urmă.Un an mai târziu, unii activiști pentru democrație l-au invitat pe Lai să se alăture DPP pentru a candida pentru legislatură.Inițial a respins ideea. „M-am născut și am crescut într-un loc rural, sărac și întotdeauna mi-am dorit să fiu medic. Acum, în sfârșit am ajuns atât de departe pentru a deveni medic șef”, a spus el în videoclipul campaniei.Dar prietenii săi politici au refuzat să renunțe. Luni mai târziu, criza a izbucnit în strâmtoarea Taiwan în timp ce China a organizat exerciții militare și a tras rachete spre Taiwan, dându-i lui Lai un impuls de a acționa.„În loc să critic guvernul de la acea vreme din clinica mea, nu ar fi mai bine să ies și să urmăresc avangarda mișcării democratice și să fac ceva pentru Taiwan?” a spus el în videoclip.„M-am gândit, de asemenea, că în această viață, dacă aș putea găsi un proiect care să mă să mă pasioneze, ar fi o viață care merită trăită”, mai spunea Lai.China nu a dorit ca Lai Ching-te să câștige alegerile prezidențialeÎn perioada premergătoare alegerilor, China nu a ascuns dorința sa de a preveni o victorie a lui Lai.Oficialii chinezi au încadrat în mod repetat votul drept o alegere între „pace și război” – citând un punct din discursul lui Hou Yu-ih de la KMT, candidatul preferat al Beijingului – în timp ce l-au criticat pe Lai pentru declanșarea „confruntării și conflictului în strâmtoare”.Provenit dintr-o aripă mai radicală a DPP, Lai a fost cândva un susținător deschis al independenței Taiwanului – un punct fierbinte pentru Beijing.Părerile i s-au temperat pe măsura ascensiunii sale. Dar China nu l-a iertat niciodată pentru comentariile lui de acum șase ani, în care s-a descris ca fiind un „lucrător practic pentru independența Taiwanului”.Lai spune acum că este în favoarea actualului status quo, proclamând că „Taiwanul este deja o țară suverană independentă”, așa că nu există „nici un plan sau nevoie” de a declara independența.Acea poziție nuanțată în mod deliberat o imită pe cea a predecesorului său Tsai, prima femeie președinte din Taiwan, care nu a putut să candideze pentru un nou mandat din cauza limitelor impuse de lege.Beijingul a întrerupt comunicările oficiale cu Taipei după ce Tsai a preluat mandatul în 2016 și a intensificat campania de izolare a Taiwanului la nivel internațional, lucru care pare că va continua când Lai va prelua complet conducerea, în mai.În multe privințe, retorica Beijingului față de Lai este chiar mai ostilă decât cea care a privit-o pe Tsai.Guvernul și mass-media de stat din China îl mustră în mod regulat pe Lai, numindu-l separatist periculos, „făcător de probleme” și „făcător de război”, respingând în același timp ofertele sale repetate pentru discuții.O astfel de ofertă a fost făcută liderului de vârf al Chinei, Xi.În mai anul trecut, la o sesiune rapidă de întrebări și răspunsuri cu studenții de la Universitatea Națională din Taiwan Lai a spus că Xi este șeful de stat cu care și-ar dori cel mai mult să ia cina.Dacă ar avea ocazia să ia masa cu Xi, a spus Lai, l-ar sfătui pe liderul chinez să „se relaxeze puțin”.„Nu trebuie să fii atât de stresat”, a spus el.Întrebat despre invitația lui Lai, Beijingul a spus că comentariile sale au fost „ciudate” și l-a acuzat pe Lai că „încearcă să-și îmbrace mantia bunăvoinței”, având în vedere că „natura sa de independență a Taiwanului” nu s-a schimbat.   Lai Ching-te (st) și Hsiao Bik-him (dr). Sursa foto: Profimedia Images  Colega lui Lai, Hsiao Bi-khim, care a fost aleasă vicepreședinte sâmbătă, a fost, de asemenea, detestată deschis de Beijing. Hsiao, care a fost recent reprezentantul principal al Taiwanului în Statele Unite, a fost sancționată de două ori de China pentru că este o „secesionistă înrăit”.Ce spune opinia publică despre Lai Ching-teLai a obținut peste 40 la sută din voturile populare, în timp ce KMT a obținut 33 la sută, iar un nou partid de opoziție, Partidul Popular din Taiwan (TPP), a obținut 26 la sută.DPP și-a pierdut majoritatea în legislatură, luând 51 din cele 113 locuri, ceea ce înseamnă că Lai s-ar putea găsi mai constrâns decât Tsai și trebuie să se bazeze pe alianțe politice pentru a adopta legislația.La câteva ore după ce Lai a declarat victoria, China a respins rezultatul alegerilor din Taiwan, declarând că DPP „nu reprezintă opinia publică de masă” de pe insulă.„Taiwanul este Taiwanul Chinei”, a transmis Biroul pentru Afaceri Taiwan din China într-o declarație sâmbătă seara.„Aceste alegeri nu pot schimba speranța împărtășită a compatrioților de pe ambele maluri ale strâmtorii Taiwan de a se apropia din ce în ce mai mult, în plus nu pot opri destinul inevitabil că patria noastră va fi unită”, se mai spunea în declarațieDar această afirmație este departe de opinia publică principală din Taiwan.Tactica lui Xi i-a îndepărtat și mai mult pe oamenii din Taiwan de China. Mai puțin de 10% susțin acum o unificare și mai puțin de 3% se identifică în principal ca chinezi.Majoritatea taiwanezilor doresc să mențină actualul status quo și nu arată nicio dorință de a fi conduși de Beijing.„Suntem hărțuiți ani la rând. Pur și simplu nu suport să îngenunchez în fața cererilor lor și a amestecului lor în alegerile noastre. Vrem să ne păstrăm stilul de viață liber și democrația noastră”, a declarat Yang Wei-ting, un funcționar public în vârstă de 27 de ani, în mijlocul uralelor și sărbătorilor la mitingul lui Lai.„Cred că cea mai importantă parte pentru noi este să lucrăm cu parteneri de pe tot globul cu gânduri similare și să îi spunem Chinei că nu suntem singuri și că nu ne este frică. Ne aflăm în fața unui regim autoritar, dar suntem susținuți de multe țări care au aceleași opinii”, a mai spus acesta.            Editor :  M.I.    
----------------------------------

 21 de oameni au murit într-o mină de aur în Tanzania 
Externe
2024-01-14T16:06:00+02:00
         Cel puţin 21 de mineri au murit şi alţi câţiva au fost daţi dispăruţi după ce o mină de aur din Tanzania s-a prăbuşit în urma ploilor abundente care au afectat sâmbătă dimineaţă regiunea Simiyu din nordul ţării, a anunţat un comisar local, transmite agenţia Xinhua, potrivit Agerpres.          Comisarul regional Yahaya Nawanda a declarat prin telefon pentru Xinhua, sâmbătă seara, că operaţiunile de recuperare a mai multor cadavre care ar fi rămas în mina prăbuşită din districtul Bariadi au fost îngreunate de ploile abundente continue.„Operaţiunile de salvare au fost sistate de ceva timp din cauza ploilor”, a spus oficialul.Mina s-a prăbuşit sâmbătă, la ora locală 05:00, îngropând minerii al căror număr stabilit cu exactitate.Nawanda a declarat că majoritatea victimelor erau tineri cu vârste cuprinse între 25 şi 35 de ani.            Editor :  C.L.B.    
----------------------------------

 Ucraina cere ajutorul liderilor mondiali pentru un pact de pace cu Rusia, la Forumul Economic de la Davos 
Externe
2024-01-14T15:38:34+02:00
         Ucraina continuă să caute o soluție pentru a pune capăt celor aproape doi ani de război cu Rusia, la o întâlnire a consilierilor de securitate națională din întreaga lume, duminică, la Forumul Economic de la Davos, transmite Reuters.         Președintele ucrainean Volodimir Zelenski, care urmează să se adreseze Forumului Economic Mondial (WEF) reunit la Davos mai târziu în cursul săptămânii, nu a participat personal la sesiunea de deschidere din această dimineață, care a inclus 81 de participanți din diferite țări și organizații internaționale.Zelenski a fost reprezentat de șeful său de cabinet, Andrii Yermak, la discuțiile de duminică, la care au participat și reprezentantul special al SUA pentru redresarea economică a Ucrainei, Penny Pritzker, precum și James O'Brien, secretarul de stat adjunct al SUA pentru afaceri europene și eurasiatice.Pe măsură ce preocupările cresc cu privire la sprijinul continuu al SUA pentru războiul din Ucraina în timpul unui an electoral, consilierul pentru securitate națională Jake Sullivan și secretarul de stat Antony Blinken sunt așteptați să se adreseze la forumul WEF, care începe oficial luni seară.         Elveția, care a găzduit reprezentanții NSA (Agenția de Securitate Națională a SUA), a transmis că discuțiile pentru pace în Ucraina au ca scop finalizarea principiilor „pentru o pace durabilă și justă în Ucraina” la nivelul consilierilor de securitate națională. Principiile, s-a mai spus într-o declarație de săptămâna trecută, ar trebui să formeze baza pentru următoarele etape ale procesului de pace.Rolul Sudului Global în discuțiile privind formula care să aducă pace Ucrainei a intrat în centrul atenției la Davos. Multe dintre țările nealiniate din Africa, America Latină, Orientul Mijlociu și Asia care au rămas în mare parte pe margine în ceea ce privește Ucraina vor fi reprezentate în stațiunea montană elvețiană în această săptămână.Consilierul pentru securitate națională al Nigeriei, Nuhu Ribadu, a putut fi văzut participând la întâlnirea NSA. Yermak a spus că au fost participanți din 18 țări asiatice, 12 țări africane și 6 țări din America de Sud.„Țările din Sudul Global sunt din ce în ce mai implicate în munca noastră”, a scris Yermak pe contul său Telegram.Ucraina, cu sprijinul puternic din partea aliaților săi, a spus în mod constant că nu va renunța până când nu va recupera fiecare porțiune de teritoriu pe care Rusia a luat-o.Cu toate acestea, nu este clar dacă țările din Sudul Global sunt de acord cu aceast lucru ca formulă de pace.            Editor :  M.I.    
----------------------------------

 „Să nu uităm acest lucru”. Papa Francisc spune că războiul în sine este o crimă împotriva umanităţii 
Externe
2024-01-14T15:01:31+02:00
         Războiul în sine este o „crimă împotriva umanităţii”, a declarat duminică Papa Francisc, care şi-a reiterat apelul la pace în Ucraina şi în Orientul Mijlociu.         „Să nu uităm acest lucru. Oamenii au nevoie de pace, lumea are nevoie de pace”, a declarat suveranul pontif după rugăciunea săptămânală Angelus, potrivit reuters, preluată de Agerpres.Papa le-a cerut oamenilor să nu îi uite pe cei care au de suferit de pe urma „cruzimii războiului” în diverse părţi ale lumii.El a reluat apelul la pace în Ucraina şi în Fâşia Gaza.         „Să ne rugăm ca cei care au puterea în legătură cu aceste conflicte să reflecteze asupra faptului că războiul nu este calea de a le rezolva, întrucât aduce moarte în rândul civililor şi distruge oraşe şi infrastructura”, a spus Papa Francisc.Războiul din Fâşia Gaza a fost declanşat de un atac terorist brutal şi de o amploare fără precedent comis de militanţi Hamas în sudul Israelului, pe 7 octombrie. Atacul s-a soldat cu aproximativ 1.200 de morţi şi răpirea a circa 250 de persoane care au fost duse în Fâşia Gaza.Israelul a răspuns cu lovituri aeriene masive şi cu o ofensivă terestră lansată în 27 octombrie. În timpul unei încetări temporare a focului în noiembrie, din Fâşia Gaza au fost eliberaţi 105 ostatici în schimbul unui număr de 240 de deţinuţi palestinieni aflaţi în închisori israeliene.            Editor :  B.P.    
----------------------------------

 Fermierii români ar putea primi ajutoare de stat de peste 161 de milioane de euro prin programul „Creditul Fermierului” (proiect) 
Actualitate
2024-01-14T14:48:58+02:00
         Fermierii români care îşi desfăşoară activitatea în domeniul producţiei agricole primare ar putea primi în acest an ajutoare de stat de peste 161 de milioane de euro prin „Creditul Fermierului”, un program care urmăreşte sprijinirea accesului la lichidităţi, în contextul crizei provocate de războiul din Ucraina, potrivit unui proiect de Ordonanţă al Ministerului Agriculturii.         „Bugetul schemei de ajutor de stat este de maximum 815,5 milioane lei, echivalentul în lei a aproximativ 164,1 milioane euro, şi se implementează numai în limita sumelor disponibile în soldul contului de disponibil simbol din „Fondul pentru creditare şi garantare a creditelor”, precum şi a prevederilor bugetare anuale aprobate cu această destinaţie în bugetul Ministerului Agriculturii şi Dezvoltării Rurale (...)”, se arată în documentul postat în transparenţă decizională, potrivit Agerpres. Prin implementarea acestei scheme de ajutor de stat se estimează acordarea de ajutor de stat unui număr de maximum 3.500 de beneficiari.Astfel, în cadrul schemei de ajutor de stat „Creditul Fermierului” se acordă beneficiarilor eligibili un ajutor de stat sub formă de grant care acoperă componenta de dobândă reprezentând partea de ROBOR la 3 luni, acordată pe o perioadă de maximum 60 luni, fără a depăşi cuantumul nominal stabilit prin acordul de finanţare, dar nu mai mult de echivalentul în lei al sumei de 280.000 de euro/beneficiar. Toate cifrele utilizate trebuie să fie brute, şi anume înainte de deducerea impozitelor sau a altor taxe.Beneficiarii programului „Creditul Fermierului”         Ajutorul se acordă cel târziu la data de 30 iunie 2024 numai întreprinderilor afectate de criză, iar cuantumul ajutorului nu trebuie stabilit pe baza preţului sau a cantităţii produselor introduse pe piaţă, se arată în nota de fundamentare.„Plata grantului se efectuează până la data 30 iunie 2030 inclusiv fără a se depăşi cuantumurile nominale stabilite prin acordurile de finanţare. În situaţia în care pe perioada de valabilitate a creditului nivelul componentei de dobândă reprezentând ROBOR la 3 luni depăşeşte nivelul prevăzut în acordul de finanţare, beneficiarul are obligaţia de a plăti diferenţa”, se precizează în document.Beneficiarii „Creditului Fermierului” pot fi operatorii economici, asociaţiile agricole, persoane fizice autorizate, întreprinderi individuale şi familiale, asociaţiile de fermieri, care îşi desfăşoară activitatea în domeniile agricultură, vânătoare şi servicii anexe.Potrivit proiectului, instituţiile de credite înscrise în program acordă beneficiarilor, în conformitate cu normele proprii de creditare în vigoare, credite non-revolving pentru finanţarea capitalului de lucru, pe o perioadă maxim de 60 de luni, fără posibilitate de prelungire. Pentru aceste credite nu se percepe comision de rambursare anticipată, iar contractul de credit nu poate conţine clauze care să permită modificarea unilaterală a acestuia de către instituţia de credit.„Rata dobânzii aferentă este rata dobânzii formată din ROBOR la 3 luni plus o marjă de maximum 1,95% pe an. Marja include şi nivelul total al comisioanelor percepute de către instituţia de credit în toate etapele creditării. Marja nu include taxele aferente operaţiunilor conexe activităţii de creditare, precum: taxe notariale, costurile legate de evaluare şi înregistrarea garanţiilor şi altele asemenea”, se menţionează în nota de fundamentare.Rata dobânzii se suportă astfel: partea reprezentând ROBOR la 3 luni de către bugetul de stat, prin bugetul Ministerului Agriculturii sub forma ajutorului de stat acordat în cadrul schemei „Creditul Fermierului”, iar marja de maximum 1,95% pe an de către beneficiarul creditului.Instituţiile de credit sunt obligate să menţină condiţiile prevăzute mai sus pe întreaga durată de derulare a contractelor încheiate în condiţiile prezentei scheme.Furnizorul schemei de ajutor de stat este MADR, iar atribuţiile de administrare sunt delegate, prin efectul legii, Fondului de Garantare a Creditului Rural - S.A. - IFN (FGCR).„Ajutorul de stat sub forma grantului, suportat din resursele prevăzute la alin. (2), se virează lunar, pentru sumele aferente lunii anterioare, de către MADR în contul administratorului, FGCR, conform deciziei emise de către acesta pe baza situaţiilor centralizatoare privind dobânzile lunare datorate, transmise lunar de instituţiile de credit pe propria răspundere. Pentru implementarea Schemei între MADR şi administratorul schemei, se încheie o convenţie de lucru prin care se stabilesc termenii şi condiţiile derulării schemei, precum şi drepturile şi obligaţiile părţilor. Costurile de derulare a schemei sunt în valoare de 1% din valoarea creditelor acordat în condiţiile prezentei scheme şi se asigură de către MADR, lunar, din sumele prevăzute”, se mai arată în document.Ajutoarele de stat acordate în baza prezentei scheme sunt compatibile cu piaţa comună, dar se vor acorda numai după obţinerea deciziei de autorizare a Comisiei Europene.            Editor :  C.L.B.    
----------------------------------

 Surorile numărului 2 Hamas, ucis la începutul anului, au fost arestate de armata israeliană 
Externe
2024-01-14T14:33:06+02:00
         Două surori ale numărului 2 în mişcarea teroristă palestiniană Hamas, Saleh al-Arouri, ucis pe 2 ianuarie în Liban într-un atac atribuit Israelului, au fost arestate de armata israeliană în noaptea de sâmbătă spre duminică, a anunţat o asociaţie de sprijin pentru deţinuţii palestinieni.         Armata israeliană a confirmat arestarea celor două femei în „satul Aroura”, din apropiere de Ramallah, pentru „incitare la terorism contra statului Israel”.Dalal al-Arouri (52 de ani) şi Fatmah al-Arouri (47 de ani) au fost arestate la domiciliul lor, a precizat Clubul deţinuţilor palestinieni, potrivit AFP, preluată de Agerpres.În vârstă de 57 de ani, Saleh al-Arouri, unul dintre fondatorii aripii armate a mişcării islamiste palestiniene, a fost ucis de o lovitură aeriană în suburbiile capitalei libaneze Beirut. Moartea acestui lider terorist a amplificat îngrijorările privind extinderea conflictului israeliano-palestinian în regiune.         Potrivit asociaţiei citate, începând din 7 octombrie armata israeliană a arestat 5.900 de persoane în Cisiordania.Războiul din Fâşia Gaza a fost declanşat de un atac terorist brutal şi de o amploare fără precedent comis de militanţi Hamas în sudul Israelului, pe 7 octombrie. Atacul s-a soldat cu aproximativ 1.200 de morţi şi răpirea a circa 250 de persoane care au fost duse în Fâşia Gaza.24.000 de morți în Gaza (Ministerul Sănătății)Israelul a răspuns cu lovituri aeriene masive şi cu o ofensivă terestră lansată în 27 octombrie. În timpul unei încetări temporare a focului în noiembrie, din Fâşia Gaza au fost eliberaţi 105 ostatici în schimbul unui număr de 240 de deţinuţi palestinieni aflaţi în închisori israeliene.Duminică, Ministerul Sănătăţii condus de Hamas a anunţat că 23.968 de persoane şi-au pierdut viaţa şi alte 60.582 au fost rănite în Fâşia Gaza în timpul ripostei armatei israeliene după 7 octombrie.Potrivit biroului de presă al Hamas, peste 100 de persoane au fost ucise în bombardamentele israeliene efectuate sâmbătă noaptea în enclava palestiniană, în special la Khan Younes (sud).Brigăzile Al-Qassam, aripa armată a Hamas, au afirmat că au distrus un tanc israelian, evocând lupte mai ales la Al-Maghazi, Deir Al-Balah (centru) şi Khan Younes.Armata israeliană a declarat în ultimele zile că acţiunile sale contra Hamas se vor concentra în următoarea perioadă pe partea de sud a Fâşiei Gaza. Situaţia umanitară din această zonă este agravată de lipsa de alimente, medicamente şi carburant existentă în întreaga enclavă palestiniană.            Editor :  B.P.    
----------------------------------

 Preotul care a oficiat funeraliile lui Gorbaciov a fost dat afară din Biserică, după ce a refuzat să se roage pentru victoria Rusiei 
Externe
2024-01-14T16:58:25+02:00
         Preotul rus care a oficiat funeraliile lui Mihail Gorbaciov urmează să fie expulzat din Biserica Ortodoxă Rusă după ce a refuzat să se roage pentru victoria Rusiei în Ucraina, relatează Reuters. Tribunalul bisericesc a decis că Aleksiy Uminsky și-a încălcat jurământul pentru că nu a vrut să citească „Rugăciunea pentru Sfânta Rusie”, cerută de Biserică în timpul slujbelor.         Într-un verdict publicat sâmbătă, un tribunal bisericesc a stabilit că Alexei Uminsky ar trebui să fie „expulzat din cele sfinte” pentru că și-a încălcat jurământul preoțesc. Decizia a fost trimisă spre aprobare Patriarhului Kirill, șeful bisericii ruse, care îl susține puternic pe președintele Vladimir Putin.Cazul arată modul în care biserica reprimă disidența internă, în timp ce îl sprijină pe Putin în „operațiunea sa militară specială” din Ucraina. Tribunalul bisericesc a susținut că Uminsky și-a încălcat jurământul prin refuzul de a citi „Rugăciunea pentru Sfânta Rusie”, pe care Kirill a făcut-o obligatorie la slujbele bisericești.         „Iată, cei care vor să lupte au luat armele împotriva Sfintei Rusii, sperând să dezbine și să distrugă poporul său unit. Ridică-te, Doamne, să ajuți poporul Tău și dă-ne victoria prin puterea Ta”, se spune în rugăciunea rostită pentru prima dată de Kirill pe 25 septembrie 2022, la șapte luni de la invazia Rusiei în Ucraina.Zeci de preoți ortodocși ruși au fost pedepsiți pentru că au sfidat linia Bisericii cu privire la război, pentru că au citit rugăciuni pentru pace în loc de victorie, potrivit Creștinii împotriva războiului, un grup online care a documentat cazurile lor.Cine este Aleksiy UminskyAleksiy Uminsky a slujit timp de 30 de ani ca înalt prelat la „Biserica Sfânta Treime cea de Viață Dădătoare” din Moscova înainte de a fi concediat brusc luna aceasta, chiar înainte de Crăciunul ortodox, într-o mișcare care a deschis calea pentru verdictul de sâmbătă.El a fost renumit pentru ajutorul oferit centrelor pentru copii și adulților aflați pe moarte și a oficiat funeraliile fostului președinte sovietic Mihail Gorbaciov în 2022.Într-un interviu din noiembrie anul trecut, Uminsky a declarat că limbajul războiului și al „operațiunii militare speciale” nu este „în niciun caz compatibil” cu liturghia bisericii.El i-a încurajat pe credincioși să caute preoți care „se roagă mai mult pentru pace decât pentru victorie și înțeleg că orice victorie este întotdeauna o victorie a la Pirus în aceste războaie. În războaiele moderne, orice victorie este aproape întotdeauna echivalentă cu autodistrugerea”.Ksenia Luchenko, expertă în Biserica Ortodoxă Rusă la Consiliul European pentru Relații Externe, susține că verdictul împotriva lui Uminsky nu se susține, pentru că rugăciunea pe care a refuzat să o citească nu a fost analizată și aprobată de cel mai înalt organism al Bisericii, Sfântul Sinod.Ea spune că pedeapsa lui este o dovadă că Patriarhul Kirill a uzurpat puterea în Biserica Ortodoxă Rusă.Uminsky nu a comentat în public caterisirea sa. Instanța bisericească a declarat că decizia de a-l expulza a fost luată în absență, după ce Uminsky nu s-a prezentat în ciuda faptului că a fost convocat de trei ori.Un total de 11.627 de credincioși ortodocși au semnat o scrisoare deschisă în sprijinul său de când a fost înlăturat din funcția de preot al bisericii Sfânta Treime și înlocuit cu Andrei Tkaciov, un vocal susținător al războiului.Aceștia susțin că decizia le-a provocat o mare suferință și că va priva mii de oameni de sprijin spiritual.„Aceasta este o mare tragedie pentru mulți credincioși, pentru copiii grav bolnavi, pentru sute de deșinuți și mii de oameni fără adăpost”, se arată în scrisoare.             Editor :  C.L.B.    
----------------------------------

 Un celebru poet rus, opozant al lui Putin, a murit după ce a fost lovit de mașină pe trecerea de pietoni 
Externe
2024-01-14T13:33:59+02:00
         Poetul rus Lev Rubinstein, personalitate a disidenţei sovietice şi critic al Kremlinului, a murit duminică, la vârsta de 76 de ani, la şase zile după ce a fost lovit de o maşină la Moscova şi spitalizat în stare gravă, transmite AFP, potrivit Agerpres. Anunțul a fost făcut de fiica sa.         „Tatăl meu, Lev Rubinstein, a murit astăzi”, a scris Maria Rubinstein pe blogul său de pe Live Journal, un anunţ preluat de media ruse.Lev Rubinstein, a cărui operă a fost lăudată în Rusia, dar şi în Occident, a fost lovit de o maşină, la data de 8 ianuarie, în timp ce traversa o stradă din capitală, el fiind internat ulterior în stare gravă.Într-un comunicat, Departamentul de Transporturi din Moscova a declarat că şoferul nu a încetinit la trecerea de pietoni şi l-a lovit pe poet, precizând că, potrivit informaţiilor preliminare, proprietarul maşinii a fost implicat în 19 încălcări ale codului rutier în ultimele 12 luni.         Născut în 1947 la Moscova, bibliotecar de formaţie, Lev Rubinstein a fost una dintre personalităţile scenei literare underground sovietice din anii 1970 şi 1980, o „nouă avangardă” care se dorea a fi inventivă şi insolentă.În anii 1970, a fost considerat unul dintre fondatorii mişcării „conceptualiste” moscovite, care lua în derâdere doctrina oficială a realismului socialist pe care şi-a propus să o contracareze.Ataşat de ritm, Lev Rubinstein a creat un gen separat, „text pe fişă”, atât în poezie, cât şi în teatru - poetul citea cu voce tare pe scenă scurte propoziţii scrise pe cartonaşe perforate.Practica, inspirată din viaţa sa de zi cu zi ca bibliotecar şi cu referire la birocraţia sinistră a epocii sovietice, era o combinaţie de interpretare, comedie absurdă şi improvizaţie, având la bază ideea de a combate amorţeala sovietismului.După destrămarea URSS, notorietatea lui Rubinstein a crescut în Rusia. El a fost publicat de edituri de renume şi a lucrat, de asemenea, ca jurnalist. A fost invitat la festivaluri internaţionale de poezie, iar operele sale au fost traduse în mai multe limbi.În acelaşi timp, poetul nu şi-a ascuns opiniile ostile regimului lui Putin, denunţând represiunea politică şi încălcările drepturilor omului şi participând la manifestaţii ale opoziţiei.În martie 2022, împreună cu alţi scriitori ruşi, Lev Rubinstein a semnat o scrisoare deschisă în care a criticat atacul extins asupra Ucrainei al armatei ruse descriindu-l drept un „război criminal” şi a criticat „minciunile” Kremlinului.            Editor :  C.L.B.    
----------------------------------

 Ucraina acuză Rusia că folosește grenade cu gaze interzise pe front 
Externe
2024-01-14T13:06:37+02:00
         Ucraina acuză Rusia că utilizează un explozibil ce conţine substanțe chimice interzise împotriva soldaţilor ucraineni aflaţi în tranşee, a anunţat Statul major al armatei ucrainene.         Kievul afirmă că de la începutul războiului au fost consemnate 626 de astfel de cazuri, dintre care 51 numai de la 1 ianuarie acest an. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media         Explozibil ce conţine gaz iritant CS, cunoscut şi ca gaz lacrimogen, a fost lansat din drone sau lansat de artilerie, scrie Agerpres, preluând dpa.Folosirea acestui gaz în război este interzisă de Convenţia ONU privind Armele Chimice, document care a fost semnat şi de Rusia.Acuzaţiile ucrainene nu au putut fi verificate în mod independent, menţionează DPA.Potrivit Institutului american pentru studiul războiului (ISW), întrucât soldaţii ucraineni sunt dotaţi cu echipament de protecţie împotriva armelor chimice, biologice şi nucleare, gazul lacrimogen nu îi afectează grav. Totuşi, purtarea măştii de gaze este un impediment în timpul luptelor.            Editor :  B.P.    
----------------------------------

 VIDEO Un vulcan a erupt lângă capitala Islandei. Locuitorii din zonă au fost evacuați 
Externe
2024-01-14T15:08:41+02:00
         Un vulcan din sud-vestul Islandei a erupt duminică, a anunţat biroul de meteorologie al ţării, aceasta fiind a cincea erupţie înregistrată în peninsula Reykjanes după anul 2021, transmite Reuters.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Ultima erupţie de pe peninsulă, în sistemul vulcanic Svartsengi, a început la 18 decembrie. La acea vreme, oraşul pescăresc Grindavik, cu 4.000 de locuitori, situat la sud-vest de capitala Reykjavik, a fost complet evacuat, iar staţiunea geotermală Blue Lagoon, o populară atracţie turistică, a fost închisă. Grindavik a fost în cele din urmă cruţat, lava scurgându-se într-o altă direcţie, notează Agerpres. Autorităţile locale au anunţat sâmbătă că oraşul Grindavík urma să fie evacuat din nou pe fondul unei noi intensificări a activităţii vulcanice în zonă, potrivit agenţiei DPA.Potrivit unui comunicat al poliţiei, toţi cei 4.000 de locuitori trebuiau să părăsească Grindavík până luni seara, fiindu-le interzis să revină la casele lor pentru următoarele trei săptămâni.Zona situată în apropierea vulcanului activ este clasificată drept periculoasă în urma unor cutremure înregistrate în noiembrie, existând un risc crescut de erupţii vulcanice, conform unei evaluări a experţilor în apărarea civilă.În urma seriei de seisme care au avut loc cu puţin timp înainte de Crăciun, când a avut loc o a patra erupţie din ultimii trei ani, au fost înregistrate unele daune majore, inclusiv crăpături profunde pe străzi. În urmă cu câteva zile, media islandeze au relatat că un muncitor a căzut în una dintre aceste fisuri. Căutarea lui a fost întreruptă între timp, iar el nu a fost găsit, potrivit DPA.            Editor :  C.L.B.    
----------------------------------

 Valuri de căldură mai mari, bebeluși mai mici. Schimbările climatice afectează copiii încă din burta mamei 
Sci-tech
2024-01-14T12:13:11+02:00
         Expunerea femeilor însărcinate la temperaturi extreme ar putea avea un impact asupra greutății copiilor la naștere, arată un nou studiu, potrivit euronews.com.         Schimbările climatice ar putea avea un impact asupra greutății copiilor la naștere, arată un nou studiu.Expunerea la temperaturi extreme, fie că vorbim de cele ridicate sau scăzute, în special în ultimele etape ale sarcinii, ar putea duce la nașterea copiilor cu greutăți prea mari sau prea mici pentru vârsta lor gestațională, spun experții.Greutatea la naștere poate afecta dezvoltarea copilului și șansele de supraviețuire. De asemenea, îl poate afecta și la vârsta adultă, existând șanse mai mari de a dezvolta anumite boli.         Studiul, realizat de cercetătorii de la Curtin School of Population Health din Perth, a examinat mai mult de 385.000 de sarcini în Australia de Vest între 2000 și 2015.Cercetătorii au folosit un indice care descrie confortul fiziologic al corpului uman în condiții specifice.Expunerea de la 12 săptămâni înainte de concepție până la naștere a fost analizată pentru a determina dacă a avut vreun impact asupra greutății copiilor la naștere.Din eșantionul studiului, 9,8% dintre copii s-au născut cu o greutate prea mică și 9,9% s-au născut cu o greutate prea mare pentru vârsta gestațională.Cercetătorii au descoperit că expunerea la temperaturi extreme în timpul sarcinii, fie ele ridicate sau scăzute, a crescut riscul copiilor de a avea greutate anormală la naștere.Acest lucru s-ar putea datora faptului că expunerile la stres termic cresc deshidratarea și induc stres oxidativ și răspunsuri inflamatorii sistemice, potrivit cercetătorilor, care pot avea un impact negativ asupra sănătății fetale.Acest studiu este o dovadă în plus că schimbările climatice reprezintă o amenințare și asupra sănătății reproductivă.            Editor :  B.C.    
----------------------------------

 Un fost primar al oraşului Vladivostok, condamnat pentru corupţie, pleacă pe front în Ucraina 
Externe
2024-01-14T11:22:05+02:00
          Un fost primar al oraşului Vladivostok, din Extremul Orient rus, a plecat să lupte în Ucraina după ce a fost condamnat la 12 ani de închisoare pentru corupţie, a relatat duminică publicaţia rusă Kommersant.         Oleg Gumeniuk a fost condamnat în 2023 la 12 ani de închisoare pentru că a luat mită 38 de milioane de ruble (432.000 de dolari). El a fost primar al oraşului Vladivostok în perioada 2018 - 2021, demisionând pe fondul criticilor primite din partea unor autorităţi federale şi locale.„Potrivit unui ordin emis, se presupune că a ajuns la unitatea sa militară pe 22 decembrie”, a declarat avocatul său, Andrei Kitaev, citat de Kommersant, potrivit Agerpres.Zeci de mii de deţinuţi ruşi s-au înscris ca voluntari pentru a merge pe front în Ucraina, beneficiind de oferta de graţiere pentru cei care supravieţuiesc războiului.            Editor :  B.P.    
----------------------------------

 O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți 
Externe
2024-01-14T11:18:36+02:00
         Cel puţin 37 de persoane au murit, iar alte zeci au fost rănite în urma unei alunecări de teren pe o autostradă, provocată de ploile abundente în nord-vestul Columbiei, relatează Reuters.                     "Daniela", primul tunel de pe o autostradă din România           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Alunecarea de teren, care a avut loc vineri după-amiază, a acoperit o şosea care leagă oraşele Quibdo şi Medellin, în provincia Choco din Pacific, au precizat autorităţile într-un comunicat.Salvatori şi câini din întreaga Columbie au fost trimişi la faţa locului pentru a căuta persoane rănite, se arată în comunicat. Noroiul înghiţise complet mai multe maşini de pe şosea.Cel puţin 17 cadavre au fost, de asemenea, transferate la Medellin pentru a fi examinate de medicii legişti, au declarat autorităţile.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Imaginile de pe reţelele de socializare au arătat momentul în care o bucată mare de pământ s-a desprins de pe un munte şi a căzut peste mai multe maşini care se deplasau pe drumul inundat de dedesubt, potrivit Reuters.             Editor :  C.L.B.    
----------------------------------

 Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit  
Externe
2024-01-14T10:39:12+02:00
         Treizeci de persoane au fost rănite, sâmbătă, în Toscana, în centrul Italiei, după ce podeaua unei săli dintr-o fostă mănăstire din secolul al XV-lea, acum folosită ca restaurant, s-a prăbuşit în timpul unei nunţi, au anunţat autorităţile regionale, citate de Ansa.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           Cazul celor 2 românce din Italia ucise cu brutalitate în aceeași zi           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Cinci dintre persoanele rănite se află în stare critică în urma accidentului produs în apropiere de Pistoia, la nord de Florenţa, potrivit guvernatorului regiunii Toscana, Eugenio Giani, scrie News.ro.Aproximativ şaizeci de persoane dansau când podeaua unei camere de la primul etaj s-a prăbuşit, potrivit presei italiene.Prăbuşirea a avut loc într-o sală de la primul etaj al fostei mănăstiri din Giaccherino, care era folosită ca restaurant de mai mulţi ani. Unii invitaţi plecaseră deja de la petrecere, dar aproximativ şaizeci de persoane, în principal tineri, au rămas în sală şi dansau, când, brusc, podeaua mansardei s-a prăbuşit. Dansatorii s-au trezit la parter, acoperiţi de moloz.Peste o sută de salvatori au fost mobilizaţi, a declarat Eugenio Giani pe Telegram.            Editor :  C.L.B.    
----------------------------------

 Bilanț negru pe munte: Salvamont a primit peste 100 de apeluri de urgență în ultimele 24 de ore. O persoană a murit 
Actualitate
2024-01-14T10:29:34+02:00
         Peste 100 de apeluri au fost date în ultimele 24 de ore la Dispeceratul Naţional Salvamont, care a salvat 155 de persoane de pe munte, în condiții de vreme extrem de geroasă. Salvamontiștii au raportat și un deces în rândul turiștilor.         „Zi geroasă dar zi de foc pentru salvamontiştii din întreagă ţară solicitaţi să intervină la un număr îngrijorător de mare de evenimente, record nedorit al acestei ierni”, a precizat Salvamont România, duminică, într-un mesaj pe Facebook.În ultimele 24 de ore, la Dispeceratul Naţional Salvamont s-au primit 112 apeluri prin care se solicita intervenţia de urgenţă a salvamontiştilor:11 apeluri pentru Salvamont Maramureş,câte 10 apeluri pentru Salvamont Voineasa şi Salvamont Lupeni,câte 9 apeluri pentru Salvamont Bihor şi Salvamont Caraş Severin - Muntele Mic,8 apeluri pentru Salvamont Municipiul Braşov,câte 7 apeluri pentru Salvamont Predeal şi Salvamont Gorj,6 apeluri pentru Salvamont Prahova,5 apeluri pentru Salvamont Alba,câte 4 apeluri pentru Salvamont Borşa, Salvamont Sinaia, Salvamont Cluj şi Salvamont Sibiu,3 apeluri pentru Salvamont Harghita,câte 2 apeluri pentru Salvamont Mureş, Salvamont Judeţul Braşov, Salvamont Argeş şi Salvamont Dâmboviţa,câte un apel pentru Salvamont Mehedinţi, Salvamont Neamţ şi Salvamont Vatra Dornei.„În cazul acestor intervenţii au fost salvate 155 de persoane, dintre acestea 38 au fost predate Serviciului de Ambulanţă sau SMURD şi una la elicopterul IGAv pentru transport la spital. Din păcate o persoană a decedat şi a fost predată la Serviciul IML. Temperaturile scăzute au impus intervenţii foarte rapide ale salvamontiştilor astfel încât persoanele accidentate să nu fie expuse foarte mult frigului, apoi transportate urgent la Ambulanţă sau în punctele calde amenajate special”, mai precizează Salvamont România, potrivit Agerpres.         În acest context, salvamontiştii îndeamnă la prudenţă şi responsabilitate în derularea activităţilor montane.Tot în ultimele 24 de ore, la Dispeceratul Naţional Salvamont s-au primit şi 51 de apeluri prin care se solicitau sfaturi şi informaţii despre diferite trasee turistice din zona montană. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media            Editor :  B.P.    
----------------------------------

  Galerie Foto  Cel mai dorit burlac din Asia, prinţul Abdul Mateen, s-a însurat. Ceremoniile au durat 10 zile  
Externe
2024-01-14T11:11:05+02:00
         Festivităţile impresionante pentru nunta prinţului Abdul Mateen din Brunei şi a soţiei sale au culminat, duminică, cu o ceremonie strălucitoare la care au participat lideri şi invitaţi cu sânge albastru din întreaga lume, relatează presa internaţională, potrivit News.ro.             Prinţul Abdul Mateen din Brunei s-a căsătorit. Foto: Profimedia   Deschide galeria foto        Prinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: ProfimediaTatăl lui Mateen este Sultanul Hassanal Bolkiah, cel mai longeviv monarh din lume şi, cândva, cel mai bogat om de pe planetă. Foto: ProfimediaPrinţul Abdul Mateen din Brunei s-a căsătorit. Foto: ProfimediaPrinţul Abdul Mateen din Brunei s-a căsătorit. Foto: Profimedia,     Mateen, în vârstă de 32 de ani, şi Yang Mulia Anisha Rosnah, în vârstă de 29 de ani, şi-au făcut prima apariţie publică în calitate de cuplu căsătorit într-o procesiune prin capitala Bandar Seri Begawan.Tatăl lui Mateen este Sultanul Hassanal Bolkiah, cel mai longeviv monarh din lume şi, cândva, cel mai bogat om de pe planetă.         Palatul sultanului nu a dezvăluit încă lista invitaţilor pentru duminică, dar membrii familiei regale din Asia, Europa şi Orientul Mijlociu s-au alăturat anterior unor nunţi regale în această naţiune. Sultanul Abdullah Shah din Malaysia, ţara vecină, a declarat că va fi prezent. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Premierul malaezian Anwar Ibrahim, preşedintele indonezian Joko Widodo şi premierul din Singapore Lee Hsien Loong şi-au confirmat, de asemenea, prezenţa.Sărbătoarea de duminică este punctul culminant al celor 10 zile de fast în această ţară mică, a cărei bogăţie provine aproape în întregime din rezervele sale enorme de petrol şi gaze. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Mateen, un ofiţer în cadrul forţelor armate din Brunei şi pilot de elicopter, a stat alături de soţia sa în cadrul unei ceremonii elaborate la vastul palat Istana Nurul Iman, în prezenţa unor invitaţi.Biroul de informaţii al Bruneiului a declarat că cuplul "va sta pe o estradă" în ţinuta regală completă.Ceremonia este impregnată de tradiţii care provin din istoria seculară a Bruneiului ca monarhie islamică.„Ceremonia se încheie cu o rugăciune citită de oficiali religioşi desemnaţi”, a precizat biroul de informaţii.Cuplul a condus apoi o paradă grandioasă care va străbate capitala, unde imaginile lor au fost afişate pe faţadele clădirilor timp de câteva zile.Fiind al zecelea copil şi al patrulea fiu al sultanului, este puţin probabil ca Mateen să urce vreodată pe tron.Dar se pare că şi-a asumat rolul neoficial de a prezenta o faţă modernă a familiei regale, în încercarea de a se conecta cu o generaţie tânără crescută pe reţelele de socializare.Mateen are un număr mare de urmăritori pe Instagram, unde fotografii şi videoclipuri atent îngrijite îl arată jucând polo sau apărând în uniformă militară.            Editor :  C.L.B.    
----------------------------------

 Coreea de Nord a lansat o „rachetă balistică neidentificată” 
Externe
2024-01-14T09:59:22+02:00
         Coreea de Nord a lansat o nouă rachetă balistică duminică, a anunţat armata sud-coreeană, la câteva zile după exerciţii de artilerie cu muniţie de război organizate de Phenian în apropierea frontierei maritime cu Coreea de Sud.         „Coreea de Nord a tras o rachetă balistică neidentificată către Marea de Est”, a declarat Statul major interarme sud-coreean într-un comunicat citat de AFP, Reuters şi Kyodo, potrivit Agerpres.Garda de Coastă japoneză a declarat că este vorba despre un „obiect, potenţial o rachetă balistică, lansat dinspre Coreea de Nord” şi le-a cerut vigilenţă navelor aflate în zonă.Cea mai recentă lansare din Coreea de Nord, în 18 decembrie, a fost o rachetă din clasa ICBM cu combustibil solid Hwasong-18, cel mai avansat model de care dispune Phenianul.         La începutul acestei luni, Coreea de Nord a efectuat exerciţii de artilerie cu muniţie de război pe coasta sa occidentală, în apropierea unor insule sud-coreene.Miercuri, liderul nord-coreean Kim Jong Un a calificat Coreea de Sud drept „principalul inamic” al ţării sale, ceea ce marchează o schimbare în politica Phenianului şi lasă să se înţeleagă că acesta va adopta o poziţie mai dură.În 2023, Coreea de Nord a inclus în Constituţie statutul său de putere nucleară şi a lansat mai multe rachete balistice intercontinentale, încălcând rezoluţiile ONU.            Editor :  B.P.    
----------------------------------

  „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare” 
 „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”
2024-01-14T09:42:32+02:00
         Marș emoționant pentru româncele ucise în dubla crimă din Sicilia. Timpul s-a oprit în mica localitate Naro, pentru a le aduce un omagiu celor două femei care locuiau acolo. Oamenii din oraș au venit la ceremonie cu fotografiile celor două victime, cu flori și lumânări, unii dintre ei purtând drapelul României.                     Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Cazul celor 2 românce din Italia ucise cu brutalitate în aceeași zi           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       „Marșul celor 200 de pași”. Este numele ales de localnicii din Naro pentru ceremonia ținută în memoria Deliei și a Mariei, cele două românce, în vârstă de 54 și 58 de ani, ucise cu o cruzime de nedescris. Oamenii s-au întâlnit la biserica din centrul orașului, apoi au mers în fața locuințelor celor două femei, unde au depus flori și lumânări.„Este ceva inacceptabil. Nu trebuie să se mai întâmple astfel de lucruri. Cred că durerea întregii comunități, dar și a întregii Sicilii și a întregii Italii, este mare”, spune un consilier local.Anchetatorii cred că cele două femei au fost agresate sexual de un român din localitate, cărora cele două i-au refuzat avansurile. Tânărul de 24 de ani ar fi bătut-o crunt pe una dintre ele, după care i-a incendiat trupul. A mers apoi la casa celeilalte. A bătut-o pe femeie, apoi a înjunghiat-o de mai multe ori. Brutalitatea crimelor a șocat toată Italia. Pentru familiile celor două victime, durerea este fără margini.         „Era o doamnă foarte educată și foarte curajoasă. Știa să mulțumească și să ofere mult”, spune Cristina Sabo, sora Deliei Zărnescu.La ceremonie a luat parte și consulul României în Catania, care a stat de vorbă cu fiica uneia dintre victime.„Suntem aici ca să vă arătăm toată compasiunea noastră. Nu există cuvinte. În această tragedie, în care două femei de naționalitate română au fost ucise, cred că trebuie să fim mai atenți unii la ceilalți”, a declarat Carmen Axenie, consulul României în Catania.Localitatea siciliană a declarat doliu în ziua înmormântării uneia dintre femei, dar și luni, atunci când comunitatea își va lua rămas bun de la cea de-a doua victimă. Mașina cu sicriul acesteia va pleca de la biserica ortodoxă din Naro, spre România, unde femeia va fi înmormântată.Delia Zărnescu, în vârstă de 58 de ani, şi Maria Rus, în vârstă de 54 de ani, au fost ucise cu brutalitate la 5 ianuarie, iar principalul suspect în acest caz, Omar Edgar Nedelkov, este arestat.            Editor :  C.L.B.    
----------------------------------

 Liderii politici din Congresul SUA au ajuns la un acord pentru evitarea paraliziei bugetare 
Externe
2024-01-14T08:58:58+02:00
         Liderii politici din Congresul Statelor Unite au ajuns sâmbătă seară la un acord pentru menţinerea finanţării bugetului federal până la începutul lunii martie, a anunţat o sursă apropiată negocierilor, potrivit AFP şi Reuters, preluate de Agerpres.         Anunţul vine înaintea datei de 19 ianuarie, când ar fi expirat finanţarea pentru unele agenţii federale, precum Departamentul Transporturilor. Pentru alte departamente federale, cum este cazul Apărării, termenul limită era 2 februarie.Acordul a fost anunţat de preşedintele republican al Camerei Reprezentanţilor, Mike Johnson, şi de liderii democraţi din Congres.Proiectul de lege pe termen scurt (numit şi rezoluţie permanentă) îi va permite guvernului de la Washington să continue finanţarea cheltuielilor publice până la l martie (faţă de 19 ianuarie) şi 8 martie (faţă de 2 februarie), ceea ce le oferă timp membrilor Congresului pentru a se pune de acord asupra unui buget mai important şi asupra detaliilor cheltuielilor federale.         Rezoluţia permanentă va trebui să fie adoptată de Senat şi Camera Reprezentanţilor pentru ca Statele Unite să evite un „shutdown”, care practic ar fi paralizat activitatea la nivel federal.La finalul săptămânii trecute, congresmenii au anunţat că au căzut de acord cu privire la totalul finanţării pentru anul fiscal 2024, stabilind o limită a cheltuielilor federale de aproximativ 1.600 miliarde de dolari (1.460 miliarde de euro).Măsurile de finanţare adoptate pe termen scurt de Congres sunt deseori utilizate pentru a se evita paralizia bugetară într-un context de dezacorduri politice frecvente asupra manierei de cheltuire a banilor şi de gestionare a datoriei naţionale.            Editor :  B.P.    
----------------------------------

 ADN-ul prelevat de la vechii europeni dezvăluie originea surprinzătoare a sclerozei multiple. De ce sunt mai înalți europenii nordici 
Sci-tech
2024-01-14T08:00:57+02:00
          ADN-ul obţinut din oasele şi dinţii vechilor europeni care au trăit în urmă cu până la 34.000 de ani oferă informaţii preţioase despre originea sclerozei multiple, o boală neurologică adeseori invalidantă. Variantele genetice care în prezent sporesc riscul de scleroză multiplă au servit cândva la protejarea oamenilor împotriva bolilor transmise de animale, arată datele unui nou studiu publicat de revista Nature.         Descoperirile au fost obţinute în urma unei cercetări care a implicat secvenţierea ADN-ului străvechi prelevat de la 1.664 de schelete umane din diferite situri din Europa de Vest şi Asia. Aceste genomuri antice au fost apoi comparate cu ADN-ul modern conservat la UK Biobank, care cuprinde aproximativ 410.000 de eşantioane obţinute de la persoane care se identifică drept „britanici albi” şi de la peste 24.000 de alte persoane născute în afara Regatului Unit, pentru a discerne schimbările survenite de-a lungul timpului.O descoperire izbitoare a fost legată de scleroza multiplă, o boală cronică a creierului şi a măduvei spinării, care este considerată o tulburare autoimună ce face organismul să se atace pe sine în mod eronat.Cercetătorii au identificat un eveniment migrator cu rol crucial în urmă cu aproximativ 5.000 de ani, la începutul Epocii Bronzului, când crescătorii de animale numiţi Iamnaia s-au mutat în Europa de Vest venind dintr-o zonă care include Ucraina de astăzi şi sudul Rusiei, potrivit Reuters, preluată de Agerpres.         Ei erau purtători ai unor trăsături genetice care, la acea vreme, erau benefice şi ofereau protecţie împotriva infecţiilor care puteau apărea la oile şi vitele lor. Pe măsură ce condiţiile sanitare s-au îmbunătăţit de-a lungul mileniilor, aceleaşi variante au crescut riscul de scleroză multiplă. Acest lucru ajută la explicarea, spun cercetătorii, a motivului pentru care europenii din nordul continentului prezintă cea mai mare prevalenţă a acestei boli din lume, dublă faţă de cei din sudul Europei.„Suntem un produs al evoluţiei care a avut loc în mediile din trecut şi, în multe privinţe, nu suntem adaptaţi în mod optim la mediul pe care ni l-am creat astăzi”, a declarat Rasmus Nielsen, cercetător în genetica populaţiei de la Universitatea Berkeley din California, unul dintre coordonatorii studiului publicat miercuri în revista Nature.Cine au fost nomazii IamnaiaÎn urmă cu aproximativ 11.000 de ani, fermierii din zona Turciei actuale s-au extins în Europa de Vest, înlocuind vânătorii-culegători. Aceşti agricultori au fost cei pe care populaţia Iamnaia i-a înlocuit mai târziu.„Iamnaia au fost primii nomazi adevăraţi din Europa. Ei foloseau vite şi cai domesticiţi pentru a avea acces în interiorul stepei asiatice, unde nu prea există mâncare sau apă, aşa că transportau totul cu ei în căruţe. Din punct de vedere fizic erau neobişnuit de mari, lucru pe care îl putem vedea prin măsurarea scheletelor, dar şi genetic, şi aparent destul de violenţi”, a declarat William Barrie, genetician la Universitatea din Cambridge şi coautor al studiului.„Credem că o mare parte din înlocuirea care a avut loc s-a produs prin război”, a adăugat Rasmus Nielsen.La europenii din nordul Europei există un grad ridicat de ascendenţă legată de populaţia Iamnaia, cu un maxim în Irlanda, Islanda, Norvegia şi Suedia, iar acest grad scade treptat spre sudul continentului.Descoperirile evidenţiază modul în care trăsăturile genetice se pot transforma din benefice în dăunătoare pe măsură ce condiţiile evoluează.„Infecţiile patogene au crescut în frecvenţă în timpul Epocii Bronzului, din cauza apropierii dintre oameni şi animalele lor domestice, precum şi a creşterii densităţii populaţiei”, a declarat Evan Irving-Pease, specialist în biologie evoluţionistă computerizată la Universitatea din Copenhaga şi coautor al cercetării.„Abia în epoca modernă, cu o igienă şi o îngrijire medicală pe scară largă, aceste variante genetice au devenit excedentare faţă de cerinţele noastre imunologice, ceea ce a dus la o creştere a riscului de a dezvolta scleroză multiplă şi alte boli autoimune”, a adăugat Evan Irving-Pease.De ce sunt mai înalt europenii nordici decât cei sudiciConstatările noului studiu pot avea implicaţii pentru cercetarea şi tratamentul sclerozei multiple.„Acest lucru schimbă viziunea noastră asupra sclerozei multiple, ajutându-ne să înţelegem originile sale. Putem vedea scleroza multiplă ca fiind rezultatul unui sistem imunitar care a evoluat eficient pentru a face faţă unei serii de infecţii în trecutul uman, dar care acum există într-un mediu foarte diferit. Această diferenţă între trecut şi mediile sanitare moderne cauzează, probabil, un sistem imunitar hiperactiv. Acest lucru implică faptul că ar trebui să încercăm mai degrabă să recalibrăm sistemul imunitar, în loc să îl suprimăm”, a declarat William Barrie.Noul studiu a evidenţiat şi alte caracteristici ale europenilor.Deoarece Iamnaia erau predispuşi genetic să fie înalţi, nord-europenii din zilele noastre tind să fie mai înalţi decât sud-europenii, care au o ascendenţă mai mare din partea fermierilor neolitici, care erau predispuşi genetic să fie scunzi.Cercetătorii au descoperit că est-europenii prezintă un risc genetic crescut pentru maladia Alzheimer şi pentru diabetul de tip 2. Oamenii de ştiinţă au descoperit, de asemenea, că toleranţa la lactoză, capacitatea organismului uman de a digera zahărul din lapte şi alte produse lactate, a apărut în Europa în urmă cu aproximativ 6.000 de ani.            Editor :  B.P.    
----------------------------------

 Ciudatele cercuri de unde radio din spațiu care cuprind galaxii întregi. Astronomii cred că au descoperit ce sunt și cum s-au format 
Sci-tech
2024-01-14T08:00:46+02:00
         Cercurile de unde radio din spațiu i-au uluit pe astronomi de când obiectele cosmice au fost detectate pentru prima dată, în 2019. Acum, oamenii de știință cred că au aflat ce formează aceste structuri cerești misterioase, iar răspunsul ar putea oferi noi perspective asupra evoluției galaxiilor, relatează CNN.         Cercurile radio, cunoscute și sub numele de ORC, sunt atât de mari, încât galaxii întregi locuiesc în centrele lor, iar obiectele se întind pe sute de mii de ani-lumină.Galaxia noastră, Calea Lactee, are 30 de kiloparseci, iar un kiloparsec este egal cu 3.260 de ani lumină. Cercurile de unde radio măsoară sute de kiloparseci. Până acum, doar 11 au fost detectate, iar unele dintre acestea sunt potențiale ORC care nu au fost confirmate, potrivit cercetătorilor.Astronomii au venit cu multe teorii pentru formarea inelelor spațiale, inclusiv faptul că acestea ar fi rezultatul unor coliziuni cosmice masive. Dar un nou studiu sugerează că cercurile sunt „scoici” sculptate de puternicele vânturi galactice create atunci când stelele masive explodează.         Astronomii au observat pentru prima dată cercurile radio ciudate folosind telescopul SKA Pathfinder, operat de agenția științifică națională a Australiei CSIRO - sau Commonwealth Scientific and Industrial Research Organisation.Telescopul poate scana părți mari ale cerului pentru a detecta semnale slabe, ceea ce a permis oamenilor de știință să descopere obiectele neobișnuite.Cercetătorii care folosesc telescopul MeerKAT al Observatorului de Radio Astronomie din Africa de Sud au capturat și prima imagine a unui ORC, etichetat ORC 1, în 2022. (MeerKat este prescurtarea pentru Karoo Array Telescope, precedată de cuvântul afrikaans pentru „mai mult”). Telescopul este sensibil la lumina radio slabă.Teoriile au apărut după ce au fost descoperite ciudatele cercuri radio: poate că erau gâturile unor găuri de vierme, rămășițele coliziunilor unor găuri negre sau jeturi puternice care pompau particule energetice.„Aceste galaxii sunt foarte interesante”Dar înainte de noul studiu, cercurile au fost observate doar prin unde radio. În ciuda dimensiunilor lor masive, niciun telescop cu lumină vizibilă, infraroșu sau cu raze X nu a detectat cercurile radio ciudate.Profesorul de astronomie și astrofizică de la Universitatea California din San Diego Alison Coil și colaboratorii ei au decis să se uite îndeaproape la ORC 4, primul cerc de unde radio cunoscut observabil din emisfera nordică a Pământului. Coil și echipa ei au studiat ORC 4 folosind Observatorul W.M. Keck din Maunakea, Hawaii, care a dezvăluit prezența unui gaz încălzit mai luminos decât cel observat în galaxiile tipice.Descoperirea a stârnit mai multe întrebări, în loc de răspunsuri.Coil a fost captivată de cercurile de unde radio, deoarece ea și colegii ei cercetători studiază galaxiile cu o rată mare de formare a stelelor. De asemenea, galaxiile pot acționa vânturi care curg rapid. Când stelele gigantice explodează, ele eliberează gaz în spațiul interstelar.Când suficiente stele explodează dintr-o dată, forța exploziilor poate arunca gazul dintr-o galaxie cu o viteză de 2.000 de kilometri pe secundă.„Aceste galaxii sunt foarte interesante”, a spus Coil, autorul principal al studiului și președintele departamentului de astronomie și astrofizică al Universității California din San Diego.„Ele apar atunci când două galaxii mari se ciocnesc. Fuziunea împinge tot gazul într-o regiune foarte mică, ceea ce provoacă o explozie intensă de formare de stele. Stele masive ard rapid și, atunci când mor, își expulzează gazul sub formă de vânt stelar,” a spus ea.Coil și echipa ei s-au gândit că cercurile radio ar putea fi legate de galaxiile explozive.Folosind date obținute cu lumină vizibilă și lumină infraroșie, echipa lui Coil a calculat că stelele din galaxia din interiorul ORC 4 au 6 miliarde de ani.„A existat o explozie de formare a stelelor în această galaxie, dar s-a încheiat cu aproximativ un miliard de ani în urmă”, a spus Coil.O nouă modalitate de a „vedea” în spațiuApoi, coautorul studiului Cassandra Lochhaas, bursier postdoctoral la Centrul Harvard & Smithsonian pentru Astrofizică, a efectuat simulări pentru a recrea dimensiunea și proprietățile cercului radio, care includeau cantitatea de gaz pe care au detectat-o cu telescopul Keck.Simularea lui Lochhaas a arătat că vânturile galactice de la exploziile solare au suflat timp de 200 de milioane de ani. Apoi, unda de șoc a continuat să arunce gaz fierbinte din galaxie, creând cercul de unde radio. Între timp, un șoc invers a trimis gaz mai rece înapoi în galaxie.Aceste evenimente au avut loc pe parcursul a aproximativ 750 de milioane de ani.Noua cercetare a fost publicată în revista Nature și a fost prezentată la cea de-a 243-a întâlnire a Societății Americane de Astronomie din New Orleans.Înțelegerea originilor cercurilor radio ciudate îi ajută pe astronomi să înțeleagă, în cele din urmă, ce impact pot avea fenomenele cerești asupra modelării galaxiilor în timp.„ORC-urile ne oferă o modalitate de a „vedea” vânturile prin date radio și spectroscopie”, a spus Coil.„Acest lucru ne poate ajuta să stabilim cât de obișnuite sunt aceste vânturi galactice extreme și care este ciclul de viață al vântului. De asemenea, ne pot ajuta să aflăm mai multe despre evoluția galactică: toate galaxiile masive trec printr-o fază ORC? Galaxiile în spirală devin eliptice atunci când nu mai formează stele? Cred că putem învăța multe despre ORC și de la ORC”, a spus ea.            Editor :  M.B.    
----------------------------------

 „Viitorul Europei se decide în Ucraina”. Cecenii din armata Kievului avertizează că dacă Rusia câștigă, „războiul va veni în Europa” 
Externe
2024-01-14T10:22:24+02:00
         Aslan Mohammed Ocerhadjiev, un comandant din batalionul Șeic Mansur format din veterani de război ceceni care luptă în Ucraina împotriva armatei ruse, a avertizat că „Rusia se află la porțile Europei și nu va ezita să atace”, relatează The Moscow Times.         Aslan a luptat prima dată împotriva rușilor în munții din Cecenia în 2000 când avea doar 23 de ani. A servit apoi ca instructor pentru forțele speciale ucrainene, iar acum luptă din nou contra rușilor împreună cu alți veterani de război ceceni în cadrul unui batalion creat în 2014.După luni de zile de lupte și zeci de mii de vieți pierdute, forțele ruse au reușit să străpungă apărarea ucraineană din sectorul Avdiivka și au început să încercuiască orașul.Aslan nu pare deloc perturbat. A trecut prin situații mult mai grele. A luptat ca lunetist în Al Doilea Război Cecen și știe ce înseamnă înfrângerea.         Cu toate că recunoaște că situația de pe front este una complicată, Aslan nu crede că armata ucraineană va colapsa. „Mă rog pentru victorie. Și când vom elibera Ucraina, vom merge mai departe să eliberăm Icikeria”, spune Aslan, referindu-se la statul cecen nerecunoscut care a existat de facto în perioada 1991-2000.„Situația pentru armata ucraineană este dificilă”După ce a stat mai mulți ani în închisorile controlate de liderul cecen Ramzan Kadîrov, aliatul lui Putin, Aslan a ajuns în exil în Norvegia, dar a venit în Ucraina să lupte împotriva forțelor ruse în vara anului 2022.„Am venit să îmi iau revanșa împotriva vechiului meu inamic”, spune Aslan cu o privire dușmănoasă.„Situația pentru armata ucraineană este dificilă”, recunoaște Aslan. „Dar, să fiu sincer, este foarte rea și pentru partea rusă.”   În timpul bătăliei pentru Bahmut, batalionul Șeic Mansur a reușit să apere principala cale de aprovizionare a orașului. Captură foto: Twitter  Walid, unul din camarazii lui Aslan din batalionul de ceceni, este încă și mai optimist: „Situația este mult mai bună decât atunci când ne băteam cu rușii în Cecenia. Ei folosesc exact aceleași tehnici și strategii, singura diferență este că azi, în Ucraina, noi suntem mai bine antrenați și organizați.”„Dar, cel mai important, avem încă sprijinul Occidentului pentru moment”, spune Walid.Deși ambele armate sunt într-o stare precară, Aslan insistă că forțele ruse au un avantaj. Cel mai important este faptul că armata rusă, care are mai mulți soldați, continuă să își arunce trupele ca pe carne de tun asupra pozițiilor ucrainene.„E ca pe vremea lui Stalin”„E ca pe vremea lui Stalin”, spune Aslan. „Ei folosesc aceeași tehnică precum la Bahmut.”Walid și Aslan explică faptul că soldații ruși sunt trimiși la luptă într-un mod în care le este aproape imposibil să se retragă și, dacă reușesc totuși să o facă, sunt împușcați de superiorii lor.„Se aruncă asupra pozițiilor noastre precum carnea și noi nu avem destulă muniție, obuze sau oameni ca să îi oprim, așa că suntem forțați să ne retragem treptat. Este singura strategie pe care au găsit-o ca să muște din pozițiile noastre, dar funcționează.”Cu toate că recunosc că „armatei ucrainene îi lipsesc de toate”, Walid și Aslan sunt încrezători că vor câștiga. Considerați a fi unele dintre cele mai bune unități din armata ucraineană, soldații batalionului lor sunt trimiși în cele mai periculoase locuri de pe front.În timpul bătăliei pentru Bahmut, batalionul Șeic Mansur a reușit să rămână în controlul drumului Ivaniske, una dintre căile principale de aprovizionare ale orașului și o țintă crucială pentru armata rusă.„Cu toate că am avut multe pierderi de la începutul războiului, ne-am îndeplinit cu succes toate misiunile”, spune Aslan cu mândrie.„Îi cunoaștem. Știm de ce sunt capabili”Walid spune că succesul lor vine de la faptul că toți luptătorii batalionului au experiență militară, mulți dintre ei fiind veterani ai războaielor din Cecenia, sunt bine echipați și antrenați și se cunosc bine între ei, dar îi cunosc și pe ruși.„Îi cunoaștem, nu îi subestimăm, dar nici nu îi supraestimăm. Știm de ce sunt capabili”, spune Walid. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Aslan și Walid nu se plâng de situația în care se găsesc și le mulțumesc celor care i-au ajutat financiar pentru a putea să își cumpere echipamentul de care au nevoie. Aslan este mult mai îngrijorat de starea armatei ucrainene în general.„Ei duc lipsă de muniție, obuze, artilerie, aviație, sisteme de apărare antiaeriană și echipamente de toate felurile. Ucraina se retrage pentru că nu are muniție.”Occidentul „nu a trimis Ucrainei nici 10% din ceea ce avea nevoie ca să lupte”Aslan este iritat de reticența Europei și a Statelor Unite de a răspunde la cererile pentru ajutoare din partea Kievului.„Acestea sunt țări bogate și puternice și nu au trimis Ucrainei nici 10% din ceea ce avea nevoie ca să lupte”, spune Aslan cu o urmă de mânie. „Nu ne-au dat destul ca să străpungem apărările rusești.”Potrivit lui Aslan, armata ucraineană continuă să reziste doar datorită determinării și a curajului. Dacă acest război este o luptă pentru eliberarea Ucrainei și Icikeriei, este și o bătălie pentru Europa și valorile ei, consideră Aslan.În felul în care stau lucrurile acum, Aslan și Walid insistă că în ciuda unor retrageri, Ucraina este capabilă să se mențină pe poziții, dar nu poate lansa ofensive pentru a recâștiga teritoriul pierdut dacă nu primește mai multe ajutoare militare.„Rusia este la porțile Europei și nu va ezita să atace”, avertizează Aslan. „Nu exagerez când spun că viitorul Europei azi este decis în Ucraina. Repet, dacă Ucraina pierde, atunci războiul va veni în Europa.”            Editor :  Raul Nețoiu    
----------------------------------

 Misterioasele „insule magice” plutitoare de pe Titan, cea mai mare lună a lui Saturn, ar putea fi materie organică înghețată 
Sci-tech
2024-01-14T08:00:23+02:00
         Cercetătorii au găsit în sfârșit o explicație pentru „insulele magice” plutitoare de pe Titan, cel mai mare satelit natural al planetei Saturn: ele ar putea fi ghețari poroși făcuți din materie organică ce a căzut pe suprafața lunii, potrivit CNN.         Oamenii de știință consideră Titan drept una dintre cele mai fascinante luni din Sistemul Solar pentru că se aseamănă în multe privințe cu Pământul, în ciuda peisajului extraterestru.Titan este mai mare decât Luna noastră și chiar și decât planeta Mercur – este, de asemenea, singurul satelit natural din Sistemul Solar care are o atmosferă densă.Atmosfera ei este compusă în mare parte din azot și puțin metan, ceea ce îi conferă lunii imaginea portocalie difuză. Presiunea atmosferică este cu 60% mai mare decât cea a Pământului, exercitând o presiune similară cu cea resimțită de oamenii care înoată în ocean la 15 metri adâncime, potrivit NASA.         Titan este și singura lume în afară de a noastră care are corpuri lichide la suprafață – râurile, lacurile și mările de pe Titan sunt compuse din metan și etan lichid, care formează nori și provoacă ploi cu gaz lichid.   Râurile, lacurile și mările de pe Titan sunt formate din metan și etan lichid. Foto: Profimedia Images  Multe dintre informațiile pe care le avem acum despre Titan au fost obținute cu ajutorul misiunii Cassini și a sondei sale, Huygens, care a aterizat pe suprafața planetei în 2005.Printre cele mai misterioase descoperiri făcute de oamenii de știință sunt insulele sale magice – puncte luminoase care se deplasează pe suprafața lunii timp de câteva ore, săptămâni sau chiar mai mult.Astronomii au crezut inițial că aceste regiuni ar putea fi bule de azot, insule din materie solidă sau valuri.Ninsorile cu materie organică înghețată formează ghețari poroși pe lacurile și mările de pe Titan„Am vrut să investighez dacă aceste insule magice ar putea fi [materie] organică ce plutește la suprafață, precum piatra ponce poate să plutească pe apă aici pe Pământ înainte de a se scufunda într-un final”, a explicat Xinting Yu, autorul principal al studiului publicat în revista Geophysical Research Letters.În atmosfera superioară a Titanului există o gamă foarte diversă de molecule organice, precum nitrili, hidrocarburi și benzen.Temperatura de la suprafața lunii este atât de mică (-180 de grade Celsius) încât râurile și lacurile au fost create de metanul lichid la fel cum rocile și lava creează diverse forme și canale pe Pământ.Moleculele organice din atmosfera Titanului se leagă între ele înainte să înghețe și să cadă pe suprafața lunii. Câmpii și dune întunecate de materie organică au fost observate în diferite locuri de pe suprafața lunii, iar oamenii de știință cred că aceste forme de relief au fost create în mare măsură de „zăpada” de pe Titan.   Marea Ligeia Mare, a doua ca mărime de pe Titan, acoperă o suprafață de 130.000 de kilometri pătrați. Foto: Profimedia Images  Dar, atunci când zăpada de hidrocarburi cade în lacurile și râurile de gaz lichid, nu se dizolvă pentru că acestea sunt deja saturate cu particule organice. Materia înghețată nu ar pluti decât dacă este poroasă, precum un fagure sau cașcavalul elvețian.Astfel, cercetătorii au ajuns la concluzia că singurul scenariu posibil este cel în care grămezile înghețate de hidrocarburi solide de la malul acestor corpuri lichide se desprind și plutesc precum ghețarii din oceanele de pe Pământ, iar într-un final se scufundă după ce metanul lichid pătrunde ușor în grămezile înghețate.Un strat subțire de materie solidă înghețată care s-a format la suprafața mărilor și lacurilor de pe Titan ar explica de ce corpurile lichide de pe cea mai mare lună a lui Saturn sunt atât de netede.Cu toate că atmosfera de pe Titan pare neprietenoasă, este posibil să existe condiții propice pentru dezvoltarea unor forme de viață pe care noi nu le putem înțelege încă, potrivit NASA.            Editor :  Raul Nețoiu    
----------------------------------

 Elena Lasconi a demisionat din funcţia de vicepreşedinte USR Argeş. „Putem să o luăm cu lămâie, dar tot îmi e scârbă” 
Actualitate
2024-01-14T08:05:46+02:00
         Elena Lasconi, primarul oraşului Câmpulung Muscel, a demisionat din funcţia de vicepreşedinte al filialei USR Argeş. Ea rămâne însă membră USR și a negat că ar fi în negocieri cu alt partid, potrivit G4Media.ro.         Ea nu le-a transmis colegilor motivele care au stat la baza deciziei de a demisiona din funcţia de vicepreşedinte al USR Argeş, potrivit surselor politice citate de către publicaţia epitesti.ro.„Vă rog să luaţi act de demisia mea din funcţia de vicepreşedinte al Biroului Judeţean. Nu mă mai interesează. Mie îmi e scârbă. Putem să o luăm cu lămâie, dar tot îmi e scârbă”, le-ar fi spus Lasconi colegilor, într-o şedinţă de partid, conforme sursei citate.Elena Lasconi a confirmat pentru G4Media.ro demisia din funcția de conducere a organizației USR Argeș și, pentru că în presa locală s-a speculat că ar fi în negocieri cu PNL, a ținut să dezmintă „intoxicările”.         „Sunt mai multe care s-au tot strâns. Pur și simplu nu mai vedeam rostul. Nu am să vorbesc despre bucătăria noastră internă pentru ca nu vreau să fac rău. Sunt lucruri pe care le discut în interiorul partidului dacă o să intereseze pe cineva. E o perioadă grea și aglomerată pentru mine, iar prioritatea este Primăria Câmpulung. Am multe proiecte în implementare. Cu asta mă ocup. Nu m-au interesat și nu mă interesează funcțiile. Asta am simțit să fac și îmi asum toate acțiunile mele. Sunt sigură că majoritatea colegilor înțeleg și respectă decizia mea. Vreau să dezmint intoxicările cum ca aș fi în negociere cu vreun alt partid. O să rămân în USR și o să lupt pentru principiile și valorile care l-au format deși cred că unii s-ar bucura dacă aș renunța”, a transmis Elena Lasconi pentru G4Media.Votul de la referendumul pentru familiePe 18 noiembrie 2023, vicepreşedintele USR, Claudiu Năsui, a anunţat că fostul lider al partidului, Dan Barna, va deschide lista de candidaţi pentru alegerile europarlamentare ale formaţiunii, după ce de pe această poziţie a fost retrasă Elena Lasconi.Elena Lasconi, care deschidea lista USR la alegerile europarlamentare, a dezvăluit că a votat „DA” la referendumul pentru familia tradiţională din 2018 care prevedea modificarea Constituţiei în sensul în care Familia familia să fie întemeiată pe căsătoria liber consimţită între soţ şi soţie, nu între soţi, cum este prevăzut în prezent în Legea fundamentală.„Eu sunt creştină, sunt ortodoxă şi consider că familia este formată dintr-o femeie şi un bărbat”, a explicat Lasconi, pe 4 noiembrie 2023, la Prima TV.Cea mai dură reacţie a venit din partea fiicei sale, Oana Lasconi, care, într-o postare pe Instagram, printre lacrimi, s-a declarat „în şoc şi absolut dezgustată”, afirmând: „Această discriminare jegoasă nu are loc la mine în familie şi din acest motiv nu o mai susţin pe mama din acest moment”.A doua zi, Biroul Naţional al USR a luat act de retragerea Elenei Lasconi de pe lista candidaţilor la alegerile europarlamentare, potrivit unui comunicat al formaţiunii. Reprezentanţii USR au adăugat că Elena Lasconi va continua să muncească pentru câmpulungeni şi va avea sprijin din partea partidului pentru a face, în continuare, performanţă în administraţie.* Articolul a fost actualizat cu declarația primarului din Câmpulung Muscel.            Editor :  I.C    
----------------------------------

  Galerie Foto  „O lume extraterestră” a insectelor surprinsă în imagini 
Externe
2024-01-14T08:00:11+02:00
         Lee Frost este un fotograf autodidact, din Newcastle-under-Lyme, Staffordshire, care surprinde în imagini „lumea extraterestră” a insectelor, relatează BBC.            Foto: Instagram/lee_frosts_capture_of_life   Deschide galeria foto        Foto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_lifeFoto: Instagram/lee_frosts_capture_of_life,     El a declarat că îi place să realizeze imagini macro „cu ce se află în jurul nostru”. „De îndată ce am făcut prima mea fotografie, am fost pur și simplu captivat”, a spus el.„Este ca o lume extraterestră, o lume nemaivăzută, o lume pe care nu mulți oameni o pot observa”.         Adesea fotografiază insectele noaptea pentru a le surprinde dormind, a spus el.În noiembrie, Lee a fost desemnat câștigătorul categoriei macro din cadrul Premiilor britanice de fotografie pentru o imagine cu un păianjen de pivniță care își transportă sacii cu ouă.Fiecare fotografie poate fi compusă din 80 de imagini suprapuse și editate împreună.„Am făcut mai multe fotografii cu diferite planuri focale și folosesc un software stack, astfel încât să obțin o singură imagine de ansamblu clară și bine focalizată”, a explicat el.Lee își împărtășește munca cu mii de urmăritori pe Facebook și Instagram.Tatăl său, Mark Frost, a declarat că fiul său este „absolut dedicat” meseriei. „Adică nu sunt mulți oameni care să se trezească la 04:00 dimineața și să iasă să facă fotografii”, a adăugat el.            Editor :  C.L.B.    
----------------------------------

 Mii de protestatari i-au cerut demisia lui Netanyahu, pentru că nu aduce acasă ostaticii din Gaza 
Externe
2024-01-14T07:54:21+02:00
         Câteva mii de persoane au protestat sâmbătă la Tel Aviv, cerând demisia prim-ministrului Benjamin Netanyahu şi acuzând guvernul pe care acesta îl conduce că nu face suficient pentru a aduce acasă ostaticii încă deţinuti de Hamas în Fâşia Gaza.         Protestul a avut loc în ajunul marcării a 100 de zile de la începutul războiului din Fâşia Gaza, în care aproape 24.000 de palestinieni au fost ucişi, conform cifrelor furnizate de autorităţile sanitare Hamas.Popularitatea premierului Netanyahu a scăzut în urma atacului Hamas din 7 octombrie, publicul israelian acuzându-l că nu a reuşit să pregătească suficient de bine forţele de securitate pentru a dejuca un astfel de atac.O încercare a premierului Netanyahu, care conduce o coaliţie guvernamentală ce include partide ultra-religioase şi de extremă dreaptă, de a promova o reforma judiciară extrem de controversată a stârnit un val de proteste în masă anul trecut. Planurile au fost anulate de Curtea Supremă mai devreme luna aceasta.Sâmbătă seara, oamenii au ieşit în stradă pentru a protesta împotriva premierului Netanyahu şi în alte oraşe israeliene. Au fost aproximativ 1.000 de persoane care au protestat în oraşele Haifa şi Cezareea, potrivit informaţiilor apărute în presa israeliană.            Editor :  B.P.    
----------------------------------

 Prinţul Frederik devine azi regele Frederik al X-lea al Danemarcei. Cum se va desfășura ceremonia de încoronare 
Externe
2024-01-14T07:31:00+02:00
         Danemarca este duminică în sărbătoare, după ce prinţul Frederik va deveni regele Frederik al X-lea, urmând să preia tronul de la mama sa, regina Margrethe a II-a, care domnește de 52 de ani.         În ajunul Anului Nou, regina Margrethe a II-a a anunţat că abdică de la tron, iar fiul său, prinţul moştenitor Frederik, va deveni regele Frederik al X-lea, în timp ce soţia sa, prinţesa moştenitoare Mary, va fi cunoscută sub numele de regina Mary.Spre deosebire de încoronarea regelui Carol al III-lea, casa regală daneză a optat pentru o ceremonie simplă. În loc să aibă loc o încoronare oficială, va avea loc o ceremonie de proclamare la Palatul Christiansborg din Copenhaga, la exact 52 de ani de la încoronarea lui Margrethe.Prim-ministrul Danemarcei, Mette Frederiksen, va anunţa cuplul regal la palat, iar cei doi vor apărea la balcon în faţa publicului.         Salve de tun vor celebra ocazia, iar drapelul naţional va fi coborât şi ridicat din nou la palatele regale.Ceremonia începe la prânzÎnainte de prezentarea noilor monarhi la balcon, noul rege şi noua regină, pe lângă regina Margrethe, se vor alătura guvernului danez, secretarului Consiliului de Stat în Consiliul de Stat pentru transferul oficial de putere, iar regina va semna o declaraţie oficială de abdicare.Familia regală va participa, de asemenea, la o sesiune specială a parlamentului la 15 ianuarie, precum şi la o slujbă religioasă de celebrare la Catedrala din Aarhus, duminică, 21 ianuarie.Festivităţile regale vor începe la prânz în Danemarca. Nu va exista nicio transmisiune televizată a evenimentelor, scrie The Independent.De asemenea, se aşteaptă ca noul rege Frederik să ţină un discurs public, după care regele şi regina vor organiza un eveniment cu un număr restrâns de invitaţi.Fratele regeluiLa festiviţăţi va fi prezent şi fratele lui Frederik, prinţul Joachim al Danemarcei, care va asista la abdicarea mamei sale fără soţia şi copiii săi, la aproape doi ani după ce aceştia au fost deposedaţi de titlurile regale.„Prinţul Joachim va fi acolo, dar copiii merg la şcoală, nu există niciun motiv special”, a declarat un purtător de cuvânt al palatului pentru Hello Magazine.Anul trecut, prinţul Joachim şi prinţesa Marie s-au mutat în Statele Unite, la doar nouă luni după ce monarhul i-a lipsit pe cei patru copii ai prinţului, Nikolai, Felix, Henrik şi Athena, de titlurile regale „Alteţa Sa/ Înălţimea Sa”.Cel de-al doilea fiu al reginei Margrethe îi are pe contele Henrik şi contesa Athena cu Marie, iar pe fiii săi mai mari, contele Felix şi contele Nikolai, cu prima sa soţie, Alexandra, contesă de Frederiksborg.La festivităţi sunt aşteptate 200.000 de persoane, toate camerele de la hotelurile din Copenhaga fiind rezervate.În Danemarca, rolul monarhului, şeful statului, este în principal reprezentativ şi ceremonial. El semnează totuşi legi şi prezidează în mod oficial formarea guvernului, cu care se întâlneşte la intervale regulate.            Editor :  B.P.    
----------------------------------

 Taiwan cere Chinei să respecte rezultatele alegerilor prezidențiale 
Externe
2024-01-14T07:15:58+02:00
         Taiwanul a cerut duminică Chinei „să respecte rezultatele alegerilor prezidenţiale” câştigate de Lai Ching-te, care a promis că va proteja insula de „ameninţările şi intimidarea” venite din partea Beijingului.         „Ministerul Afacerilor Externe solicită autorităţilor de la Beijing să respecte rezultatele alegerilor, să înfrunte realitatea şi să renunţe la reprimarea Taiwanului”, potrivit unui comunicat al ministerului de la Taipei, citat de AFP, potrivit Agerpres.Preşedintele ales al Taiwanului, Lai Ching-te (64 de ani), reprezentantul Partidului Democrat Progresist (DPP), a promis sâmbătă, în faţa susţinătorilor săi, să protejeze insula de „ameninţările şi intimidările din partea Chinei”, după ce Beijingul a transmis după scrutinul prezidenţial şi parlamentar desfăşurat sâmbătă că reunificarea este inevitabilă.După o campanie marcată de o puternică presiune diplomatică şi militară din partea Chinei, Lai a câştigat alegerile prezidenţiale organizate într-un singur tur de scrutin cu 40,1% din voturi şi va prelua mandatul pe 20 mai.Lai Ching-te a fost descris de Beijing ca fiind un „pericol grav”, deoarece partidul său susţine că insula este de facto independentă.Taiwanezii au votat, de asemenea, pentru reînnoirea celor 113 locuri din parlament, unde DPP a pierdut majoritatea.            Editor :  B.P.    
----------------------------------

 Lloyd Austin va rămâne internat în spital, anunță Pentagonul. Care este starea sa de sănătate 
Externe
2024-01-14T00:12:49+02:00
         Secretarul american al Apărării, Lloyd Austin, rămâne în spital, în „stare bună”, în urma unui tratament pentru cancer de prostată, a anunţat Pentagonul, potrivit BBC         Într-un comunicat, Pentagonul a precizat că Austin şi-a reluat o parte din îndatoriri şi este în „contact cu personalul său".Nu s-a stabilit o dată pentru externarea sa din spital.Austin, în vârstă de 70 de ani, a fost internat la 1 ianuarie într-o unitate de terapie intensivă din cauza unor complicaţii survenite în urma unei intervenţii chirurgicale efectuate la sfârşitul lunii decembrie.         Dar înalţi oficiali din domeniul apărării şi Casa Albă au aflat abia trei zile mai târziu că Austin este bolnav.Într-un comunicat dat publicităţii sâmbătă, secretarul de presă al Pentagonului, Pat Ryder, a declarat că Austin „are acces deplin la capacităţile de comunicare securizată necesare şi continuă să monitorizeze operaţiunile zilnice ale [Departamentului Apărării] în întreaga lume".El a adăugat că va furniza „actualizări zilnice" cu privire la starea oficialului.Secretarul apărării se află imediat sub preşedinte în lanţul de comandă al armatei americane şi este considerat unul dintre cei mai importanţi membri ai cabinetului.Internarea sa secretă în spital a provocat îngrijorări legate de securitate şi transparenţă, determinând lansarea a trei anchete privind gestionarea crizei sale de sănătate la Casa Albă.            Editor :  I.C    
----------------------------------

 Israelul avertizează Europa: Hamas a planificat atacuri teroriste în mai multe orașe europene 
Externe
2024-01-13T23:50:12+02:00
         Grupul militant palestinian Hamas a planificat atacuri teroriste asupra unor ţinte din Europa, inclusiv asupra ambasadei Israelului din Stockholm, potrivit guvernului israelian, informează sâmbătă dpa, preluată de Agerpres.         "Într-un efort continuu al (serviciilor de) informaţii, au fost descoperite informaţii considerabile, ceea ce demonstrează cum procedează organizaţia teroristă Hamas pentru a-şi extinde activitatea violentă în străinătate pentru a ataca persoane nevinovate din întreaga lume", a comunicat biroul premierului Benjamin Netanyahu sâmbătă seara.Israelul a adunat dovezi în acest sens, atât în mod independent, cât şi în cooperare cu servicii de informaţii străine, conform sursei citate.În afara unui presupus atac asupra ambasadei Israelului din Stockholm, Hamas a urmărit să procure drone şi să recruteze membri ai unor bande criminale din Europa.         Pe lângă actori din străinătate, în planificarea acestor acţiuni au fost implicaţi şi înalţi oficiali Hamas din Liban, care se bucură de protecţia miliţiei şiite Hezbollah, se susţine în comunicat.Unii dintre aceşti indivizi, inclusiv adjunctul şefului biroului politic al Hamas, Saleh al-Arouri, au fost ucişi de în atacuri israeliene ţintite în Liban.Informaţiile nu au putut fi iniţial verificate în mod independent.La mijlocul lunii decembrie, autorităţile germane au arestat trei persoane suspectate a fi membri Hamas, despre care s-a spus că ar fi fost implicaţi în procurarea de arme pentru posibile atacuri asupra unor instituţii evreieşti din Europa. Arestări similare au avut loc în Danemarca şi în Ţările de Jos.În luna noiembrie, Germania a emis o interdicţie asupra activităţilor Hamas, care funcţionează şi ca organizaţie politică. Până în prezent, nu se cunoaşte ca Hamas, pe care UE şi SUA o consideră a fi organizaţie teroristă, să fie comis atacuri teroriste în Europa.            Editor :  I.C    
----------------------------------

 Grindeanu, după 4 ore de negocieri cu protestatarii: „Sunt lucruri pe care le putem face”. La ce înțelegeri s-a ajuns 
Actualitate
2024-01-13T23:02:30+02:00
         Ministrul Transporturilor Sorin Grindeanu a afirmat, sâmbătă seara, la finalul întâlnirii avute cu protestatarii, că a semnat o minută împreună cu reprezentanţii acestora şi a adăugat că sunt lucruri pe care le poate face şi pentru acestea s-a angajat. Social-democratul a mai precizat că lucrurile care au fost asumate pot fi duse la bun sfârşit.         „Am şi semnat o minută împreună cu reprezentanţii lor. Sunt lucruri pe care, urmare a acestor discuţii de aproximativ patru ore, le putem face şi pentru asta ne-am angajat. Alte chestiuni care nu ţin doar de Ministerul Transporturilor probabil că vor fi discutate şi ştiu, spre exemplu, cu RCA se merge la ASF. Lucrurile care ţin de Ministerul Finanţelor am înţeles că vor fi discutate mâine de domnul ministru”, a afirmat Sorin Grindeanu, potrivit News.ro.El a menţionat că majoritatea protestatarilor doreşte să fie găsite soluţii pentru detensionarea situaţiei.„La majoritatea covârşitoare am văzut dorinţa de a găsi soluţii, de a rezolva aceste puncte astfel încât lucrurile să se detensioneze. Ţin să fac această precizare pentru că nu vreau să fie interpretată altcumva. Lumea, cel puţin la Ministerul Transporturilor, şi din partea noastră, au fost mai mulţi colegi şi din partea protestarilor a căutat soluţii. Eu zic că pe ceea ce ne-am pus semnătura cu toţii putem să ducem la bun sfârşit”, a mai transmis ministrul Transporturilor.Înțelegerile dintre MTI și protestatari:         Astfel, în urma întâlnirii de astăzi, 13 ianuarie 2024, dintre reprezentanții MTI și cei ai transportatorilor și fermierilor s-au stabilit următoarele 6 puncte care, din perspectiva MTI, pot fi implementate, în termen de 30 de zile:1. Stabilirea unor culoare dedicate la frontiere și în Portul Constanța care să permită doar tranzitarea autocamioanelor din statele membre ale Uniunii Europene (cele din afara UE vor trece pe un flux separat);2. Reglementarea aplicării amenzii pentru lipsa rovinietei, în cazul în care timpii petrecuți în așteptare pentru trecerea frontierei depășesc valabilitatea rovinietei pentru ziua respectivă;3. Stabilirea unor limite, în conformitate cu legislația europeană și din alte state membre ale UE, privind toleranțele pentru depășirea greutății camioanelor la maximum 5%;4. Stabilirea unor limite, în perioada campaniilor agricole, pentru autocamioanele care transportă cereale colectate din câmp către zonele de depozitare (distanțele se mențin în limita de 70 km, conform legii, iar tonajele pot fi depășite cu maximum 10%- raportat la tonajele legal premise);5. Obligativitatea expeditorilor de a prezenta la licențiere o asigurare de risc financiar sau orice altă formă de garanție bancară, în limita căreia se poate încheia tranzacția;6. Identificarea unei soluții privind sancționarea doar a furnizor și a destinatarului în cazul depășirii încărcării camioanelor.La discuții, din partea MTI și a Guvernului, au participat:-Ministrul Transporturilor, Sorin Grindeanu;-Șeful Cancelariei Prim-ministrului, Mihai Ghigiu;-Consilierul de stat din cadrul Cancelariei Prim-ministrului, Minel Ivașcu;-Directorul General al CNAIR, Cristian Pistol;-Directorul General al ARR, Dorin Costel Ștefan;-Directorul General ISCTR, Tudor Nișulescu;-Directorul Direcției de Transport Rutier MTI, Adriana Kalapis;-Directorul Direcției de Venituri și Încasări CNAIR, Lucian Calmuș;-Directorul Direcției Monitorizare și Reglementări ISCTR, Mihăiță Lian Vacarencu;-Șef Birou Petiții și Reclamații ISCTR, Bogdan Voiculescu.            Editor :  I.C    
----------------------------------

 Laszlo Tokes: Ciolacu a etichetat greșit drept iniţiative „toxice” proiectele de autonomie ale maghiarilor. Ce spune despre AUR 
Actualitate
2024-01-13T22:56:05+02:00
         Maghiarii din Transilvania au ajuns printre grupurile etnice periclitate ale Europei şi nu pot opri continuarea declinului decât prin dobândirea drepturilor comunitare, a afirmat Laszlo Tokes, preşedintele Consiliului Naţional Maghiar din Transilvania (CNMT), în „comunicatul său de Anul Nou”, transmis MTI. El a criticat faptul că prim-ministrul Marcel Ciolacu a etichetat drept iniţiative „revizioniste” şi „toxice” proiectele de autonomie ale maghiarilor, informează News.ro.         Tokes a subliniat că proiectele legii autonomiei ale CNMT şi ale Consiliului Naţional Secuiesc nu ameninţă „suveranitatea şi integritatea teritorială a României Mari”. „Desemnarea AUR ca ţap ispăşitor distrage atenţia de la orânduirea naţionalistă a statului român, în special de la foştii parteneri de coaliţie ai UDMR sau chiar de la persoana preşedintelui Klaus Iohannis, care asistă, prin tăcere complice sau chiar în mod activ, la răspândirea maghiarofobiei în România”, consideră Tokes.În documentul trimis MTI, preşedintele CNMT remarcă: populaţia maghiară din Transilvania s-a înjumătăţit în decursul unui secol, în ultimele trei decenii declinul ei s-a accelerat, astfel încât trebuie să se confrunte cu faptul că a devenit un grup etnic periclitat, la fel ca celelalte comunităţi naţionale maghiare aflate în afara graniţelor Ungariei.„Cu toate acestea nu trebuie să ne fie frică sau să ne speriem, pentru că asta ar duce la o abandonare de sine şi la un eşec sigur. Trebuie să ne strângem rândurile şi să ne organizăm pentru a munci şi a construi. Singurul răspuns la Trianon, la starea noastră actuală decăzută este dobândirea drepturilor noastre comunitare, autonomia. Revoluţia română din 1989 ne datorează încă o schimbare de regim cu privire la minorităţi – nu putem renunţa la acest lucru”, a scris Laszlo Tokes, subliniind că 2024 este an electoral în România.         În comunicatul său, el a considerat o dezinformare deliberată a poporului român şi o incitare împotriva maghiarilor faptul că prim-ministrul Marcel Ciolacu a etichetat drept iniţiative „revizioniste” şi „toxice” proiectele de autonomie ale maghiarilor, pe care cele două Camere ale parlamentului – conform indicaţiilor sale – le-au respins prin procedură de urgenţă în ultimele zile ale lunii decembrie.În opinia lui Laszlo Tokes, afirmaţia premierului potrivit căreia „suveranitatea şi integritatea teritorială a României nu pot face obiectul unor negocieri” este o simplă insinuare, întrucât proiectele legii autonomiei ale CNMT şi ale Consiliului Naţional Secuiesc nu ameninţă „suveranitatea şi integritatea teritorială a României Mari”.„Vrem doar ceea ce se cuvine comunităţii noastre maghiare din Transilvania într-o societate democratică (… ) Citând manifestul lui Károly Kós, nu vrem mai mult şi nu vrem altceva decât ceea ce ne-a promis legea consfinţită de România, hotărârea de la Alba Iulia, şi anume: autonomia naţională” – a declarat preşedintele CNMT, adăugând: României nu i-a ajuns un secol de la Tratatul de la Trianon pentru a crea legea minorităţilor promisă, legislativul de la Bucureşti „a sabotat în mod repetat” adoptarea acestei legi, care a fost inclusă ultima dată în programul de guvernare în anul 2020 şi apoi în 2021. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Laszlo Tokes a reamintit că în decembrie, în Statele Unite ale Americii, delegaţia UDMR a atras atenţia politicienilor de la Washington asupra consolidării AUR, promotoarea „retoricii extremiste, populiste, legionare”, o ameninţare serioasă la adresa maghiarilor din Transilvania şi a României. El şi-a exprimat opinia că, deşi afirmaţia este corectă, realitatea este că antimaghiarismul visceral care aminteşte de epoca naţional-comunistă este mai mult sau mai puţin comun întregii clase politice româneşti.„Desemnarea AUR ca ţap ispăşitor distrage atenţia de la orânduirea naţionalistă a statului român, în special de la foştii parteneri de coaliţie ai UDMR sau chiar de la persoana preşedintelui Klaus Iohannis, care asistă, prin tăcere complice sau chiar în mod activ, la răspândirea maghiarofobiei în România. Trebuie să se înţeleagă că victima nu poate fi niciodată un aliat al făptuitorului, aşa cum nu trebuie să intre fără suspiciuni în capcana sindromului Stockholm. A fi acolitul unei coaliţii între naţional-liberali şi social-democraţi, bazate pe capturarea comună a prăzii, ar însemna să sacrificăm valorile şi interesele naţionale unor interese de partid”, a avertizat preşedintele CNMT în comunicatul său.            Editor :  M.I.    
----------------------------------

  Video  Tensiuni la protestul din Constanța. Un agent SAS a scos arma după ce o maşină a încercat să spargă barajul Poliției 
Actualitate
2024-01-14T10:09:26+02:00
         Centura Constanţei a fost blocată sâmbătă seara de protestatari, care acuză autorităţile că nu îi lasă să protesteze şi că poliţiştii au venit înarmaţi. De altfel, un poliţist a îndreptat arma din dotare către o maşină care s-ar fi dus spre protestatari, scrie News.ro. Reprezentanţii Inspectoratului de Poliţie al Judeţului Constanţa afirmă că arma respectivă avea muniţie neletală.                     Transportatorii și fermierii blochează țara pe model german           Barbu, despre protestul "spontan" transportatori-fermieri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Zeci de protestatari au ieşit sâmbătă seara pe Centura Constanţei şi au blocat bulevardul Aurel Vlaicu. Ei au fost opriţi la un moment de forţele de ordine care nu i-au mai lăsat să înainteze. Transportatorii sunt nemulţumiţi de faptul că preţul pentru Asigurarea de Răspundere Auto aproape s-a dublat faţă de anul trecut.“RCA era anul trecut 9.000 de lei, acum s-a făcut 17.000 de lei. Rovinieta era 6-7.000 de lei, intrările la port s-au scumpit şi ele imediat cum s-a schimbat anul”, a declarat un transportator.Un altul era nemulţumit de faptul că stau trei zile în port pentru a descărca marfa.         Stăm trei zile la port să descărcăm o cursă din cauza la ucraineni. Ei au prioritate”, a declarat un alt transportator.Ei au acuzat că nu au fost lăsaţi să protesteze. “Nu deranjăm, nu ţipăm, Vrem să dăm două ture de oraş să ne audă şi pe noi cineva. Atât. Dacă vrem să facem un protest legal nu ne dă autorizaţie”, a afirmat un protestatar.Un altul a acuzat că poliţiştii au venit cu armele încărcate.“Au venit cu armele încărcate de parcă eram nişte infractori. Au tras de mine. Pentru ce, că am ieşit să îmi spun nemulţumirea în stradă?”, a declarat un transportator.Un agent SAS a scos arma la protestDe altfel, martorii au povestit că un poliţist a îndreptat arma către o maşină care se afla în zona respectivă.Reprezentanţii Inspectoratului de Poliţie al Judeţului Constanţa au explicat de ce s-a întâmplat acest lucru.“În seara de 13 ianuarie, în timpul protestului transportatorilor din municipiul Constanţa, unul dintre participanţii la trafic nu a respectat dispoziţiile poliţiştilor aflaţi în dispozitiv şi s-a îndreptat cu autoturismul către participanţii la acţiunea de protest, precum şi către efectivele dispozitivului de ordine şi siguranţă publică.În acest context, un luptător din cadrul Serviciului pentru Acţiuni Speciale, pentru a înlătura pericolul la adresa dispozitivului de ordine, precum şi a protestatarilor, s-a poziţionat cu genunchiul stâng pe vehiculul condus de persoana respectivă şi a îndreptat arma din dotare către blocul motor al vehiculului.Menţionăm că este vorba de o armă, cu muniţie neletală”, au precizat reprezentanţii IPJ Constanţa.            Editor :  I.C    
----------------------------------

 Aeroportul din Braşov va avea un program de funcţionare de 16 ore. De când intră în vigoare 
Actualitate
2024-01-13T21:33:24+02:00
         Autoritatea Aeronautică Civilă Română (AACR) a aprobat extinderea programului de operare, formulată de Aeroportul Internaţional Braşov-Ghimbav în 27 septembrie 2023, cu completările ulterioare transmise între octombrie 2023 – ianuarie 2024, transmite News.ro, care citează un comunicat. Astfel, începând din 15 ianuarie, aeronavele planificate vor putea ateriza sau decola de pe Aeroportul Braşov în intervalul orar 7.00-23.00.         Reprezentanţii Aeroportului Internaţional Braşov-Ghimbav amintesc că decizia de prelungire a orarului AIBG a fost convenită încă din 30 octombrie 2023, de oficialii Consiliului Judeţean Braşov, cei ai Aeroportului Internaţional Braşov-Ghimbav şi conducătorii instituţiilor care reglementează domeniul aeronautic în ţara noastră – Administraţia Română a Serviciilor de Trafic Aerian ROMATSA RA şi Autoritatea Aeronautică Civilă Română, potrivit unui comunicat de presă.„După adresa din 29 noiembrie 2023 prin care ROMATSA şi-a reconfirmat acordul privind extinderea programului Aeroportului Internaţional Braşov-Ghimbav de la 12 la 16 ore, am primit şi documentul Autorităţii Aeronautice, semnat de domnul director general Nicolae Stoica, în baza căruia din 15 ianuarie 2024 avem aprobarea pentru orarul prelungit. Împreună cu domnul director Constantin Albu, în parteneriat cu Consiliul de Administraţie al AIBG, cu sprijinul instituţiilor publice din cadrul aeroportului şi cu suportul permanent asigurat de ROMATSA şi AACR am făcut toate demersurile premergătoare acestui moment mult aşteptat atât de noi, ca administratori ai obiectivului, cât mai ales de companiile aeriene interesate de Aeroportul Braşov şi cu toţii suntem mulţumiţi că am reuşit să facem acest prim pas spre un program de 24 de ore din 24”, a declarat preşedintele Consiliului Judeţean Braşov, Todorică-Constantin Şerban.Directorul general al AIBG Constantin Albu este pregătit alături de întreaga echipă să răspundă necesităţilor noului program de 16 ore.„Mă bucur că am reuşit într-un timp foarte scurt să punem la punct toate aspectele care ţin de funcţionarea Aeroportului Braşov în conformitate cu normativele autorităţilor de reglementare, să rezolvăm cerinţe punctuale venite din partea instituţiilor care-şi desfăşoară activitatea în cadrul AIBG şi mai ales să documentăm foarte bine solicitarea noastră de extindere a programului, astfel încât conducerea Autorităţii Aeronautice Civile Române să ne dea acordul şi să ne sprijine în acest demers. Sunt convins că în perioada următoare activitatea de transport va cunoaşte o creştere remarcabilă”, a afirmat Constantin Albu, conform sursei citate.Întrucât la acest moment nu există contracte cu companii aeriene care să opereze în afara programului iniţial 07:00-19:00, o abordare pragmatică şi eficientă în această situaţie, analizată şi convenită de toate părţile implicate este ca în primă fază, programul de funcţionare al Aeroportului să fie adaptat corespunzător, în funcţie de cererile concrete primite din partea operatorilor aerieni, fără a se depăşi intervalul de 16 ore.            Editor :  I.C    
----------------------------------

 Fermierii germani protestează cu tractoarele la Berlin. Olaf Scholz face apel la calm 
Externe
2024-01-13T21:32:48+02:00
         Cancelarul german, Olaf Scholz, a făcut sâmbătă un apel la calm, după ce fermierii furioşi au sufocat Berlinul cu un nou protest cu tractoare, din cauza planurilor guvernului de a anula subvenţii agricole, relatează DPA, preluată de Agerpres.         „Dacă protestele care sunt legitime se transformă în furie sau nesocotesc procesele şi instituţiile democratice, atunci pierdem cu toţii”, a avertizat cancelarul într-un mesaj video difuzat sâmbătă.În multe părţi ale ţării traficul a fost paralizat săptămâna aceasta de tractoare care au blocat drumurile de acces la autostrăzi şi de proteste cu vehicule de mari dimensiuni în Berlin şi în alte oraşe.Punctul culminant al protestelor va fi luni când sunt aşteptaţi la Berlin mii de fermieriProtestul este susţinut şi de industria transporturilor, de şoferii de camioane şi de expeditorii de mărfuri.         Apelurile la violenţă şi ameninţările personale nu îşi au locul într-o democraţie, a declarat Scholz, în timp ce autorităţile au reacţionat la cazurile de incitare la tulburări din capitală.În centrul disputei se află planurile guvernului de a elimina treptat înlesnirile fiscale pentru motorina folosită în agricultură, în vigoare de peste 70 de ani. Sub presiune, guvernul va renunţa treptat la acestea pe o perioadă de trei ani, în loc să le elimine dintr-o dată, aşa cum era prevăzut iniţial. Începând din 2026 nu va mai exista nicio subvenţie pentru motorina consumată în agricultură.70 de tractoare, 25 de remorci, 30 de camioane pe străzile din BerlinFermierii furioşi din întreaga Germanie cer ca guvernul de coaliţie al lui Scholz să relaxeze şi mai mult măsurile de economisire bugetară deja diminuate. Ca o concesie, guvernul a anulat eliminarea planificată a scutirii de taxe la impozitul pe autovehicule pentru agricultori.Cu toate acestea, fermierii s-au adunat sâmbătă cu tractoarele lor pe Strasse des 17. Juni, stradă din centrul Berlinului al cărei nume comemorează revolta asupra condiţiilor de muncă din Germania de Est din iunie 1953, înainte de demonstraţia de amploare planificată pentru luni.Potrivit poliţiei, în cursul dimineţii au fost numărate aproximativ 70 de tractoare, 25 de remorci, 30 de camioane şi 50 de persoane. Strada care duce la celebra Poartă Brandenburg a fost închisă.Măsurile de economisire fac parte dintr-un pachet de măsuri menite să acopere o gaură de mai multe miliarde de euro în bugetul de stat, ca urmare a unei decizii importante a instanţei supreme de la sfârşitul anului trecut, care a dat peste cap planurile financiare ale coaliţiei.            Editor :  M.I.    
----------------------------------

  Video  Incendiu violent în Giurgiu. O casă şi un adăpost de animale au fost mistuite de flăcări 
Actualitate
2024-01-13T21:21:10+02:00
         O casă şi un adăpost de animale din municipiul Giurgiu au fost mistuite de flăcări, sâmbătă, într-un incendiu izbucnit cel mai probabil din cauza unui burlan de fum deteriorat.         "ISU Giurgiu a fost solicitat să intervină în municipiul Giurgiu în urma unui incendiu izbucnit la o casă din strada Portului. La caz s-au deplasat pompierii din cadrul Detaşamentului Giurgiu, cu două autospeciale de stingere, o cisternă şi o ambulanţă SMURD. Când au ajuns pompierii, clădirea şi adăpostul animalelor ardeau, atât la nivelul acoperişului, cât şi în interior", se arată într-un comunicat de presă, transmis, sâmbătă, de ISU Giurgiu. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media         Câţiva viţei care se aflau în adăpostul de animale au fost evacuaţi de către persoana care îi avea în grijă până la sosirea pompierilor.Au ars acoperişul clădirii, pe o suprafaţă de aproximativ 250 de metri pătraţi, materiale textile, bunurile dintr-o încăpere, cantitatea de aproximativ cinci sute de kilograme de lemne şi s-au degradat pereţii şi tavanele locuinţei.Potrivit pompierilor, cel mai probabil, incendiul s-a produs din cauza burlanului de fum deteriorat.            Editor :  I.C    
----------------------------------

 Maia Sandu a plantat un stejar la Castelul Regal de la Săvârşin. „I-am mulţumit Majestăţii Sale pentru sprijinul său ferm” 
Actualitate
2024-01-13T21:17:08+02:00
         Preşedinta Republicii Moldova Maia Sandu a avut, sâmbătă, o întrevedere cu Majestatea Sa Margareta Custodele Coroanei şi cu Principele Radu la Castelul Regal de la Săvârşin. Şeful de stat din Republica Moldova a plantat un stejar pe aleea Stejarilor Bătrâni din parcul domeniului regal, ca semn al prieteniei strânse cu Casa Regală, transmite News.ro.         „Mi-a părut bine să-i revăd pe Majestatea Sa Margareta, Custodele Coroanei române şi pe Alteţa Sa Regală Principele Radu, care m-au găzduit la Castelul Regal Săvârşin, aflat în apropierea Timişoarei. Ca de fiecare dată, am avut parte de o primire călduroasă şi discuţii foarte bune despre relaţiile excelente între Republica Moldova şi România”, a scris Maia Sandu, sâmbătă pe Facebook.Ea a mai spus că decizia pozitivă, din luna decembrie a anului trecut, a UE de a lansa negocierile de aderare a Republicii Moldova se datorează şi Majestăţii Sale Margareta şi Principelui Radu pentru că au promovat în capitalele din Europan aspiraţiile moldovenilor de a intra în familia europeană.„I-am mulţumit Majestăţii Sale pentru dragostea pe care o are faţă de ţara şi oamenii noştri, dar şi pentru sprijinul său ferm, care ne aduce şi mai aproape de visul nostru european. Decizia pozitivă din decembrie a Uniunii Europene, de a lansa negocierile de aderare cu Moldova, se datorează şi faptului că Majestatea Sa Margareta şi Alteţa Sa Regală Principele Radu, au promovat în capitalele europene aspiraţiile moldovenilor de a deveni membri ai familiei europene”, a mai precizat Sandu.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Preşedinta Republicii Moldova a adăugat că a plantat şi un stejar pe aleea Stejarilor Bătrâni din parcul domeniului regal, „ca semn al prieteniei strânse pe care o avem cu Casa Regală a României”.Primarul USR Dominic Fritz i-a înmânat, sâmbătă, preşedintei Republicii Moldova Maiei Sandu premiul Timişoara pentru Valori Europene. Premiul înfiinţat de Municipiul Timişoara onorează personalităţi recunoscute pe plan internaţional care, cu determinare, curaj şi creativitate, promovează sau apără valorile europene în interiorul şi în afara Uniunii Europene.            Editor :  M.I.    
----------------------------------

 Accident grav în Mehedinți. Un bărbat a murit după ce s-a izbit cu mașina de un stâlp 
Actualitate
2024-01-13T21:09:22+02:00
         Un șofer în vârstă de 54 de ani a murit, sâmbătă seara, în județul Mehedinți, după ce a intrat cu mașina într-un stâlp de beton şi pe urmă s-a răsturnat pe partea carosabilă.         Poliţiştii orşoveni au fost sesizaţi cu privire la producerea unui accident rutier, în comuna Cireşu, judeţul Mehedinţi. Astfel, sâmbătă seara, un bărbat în vârstă de 54 de ani nu a adaptat viteza la condiţiile de drum şi a intrat cu maşina într-un stâlp de beton, ulterior autoturismul răsturnându-se pe partea carosabilă.„Din primele verificări efectuate la faţa locului s-a stabilit că, un bărbat de 54 de ani, din comuna Izvoru-Bîrzii, judeţul Mehedinţi, în timp ce conducea un autoturism pe raza comunei Cireşu, nu a adaptat viteza la condiţiile de drum, a pierdut controlul volanului si a lovit un stâlp de beton, iar ulterior autovehiculul s-a răsturnat pe partea carosabilă”, transmite IPJ Mehedinţi, potrivit News.ro.În urma accidentului, șoferul mașinii a murit.         În cauză, poliţiştii au întocmit un dosar penal, sub aspectul săvârşirii infracţiunii de ucidere din culpă.În continuare sunt efectuate verificări în vederea stabilirii cu exactitate a tuturor cauzelor şi circumstanţelor producerii accidentului, mai precizează sursa citată.             Editor :  I.C    
----------------------------------

 100 de zile de război Israel-Hamas: La Tel Aviv a fost construit un tunel simbol în „piața ostaticilor” 
Externe
2024-01-13T20:55:40+02:00
         La Tel Aviv a fost construit un tunel simbol într-o piaţă redenumită „piaţa ostaticilor”, după atacul Hamas. Tunelul a fost inaugurat sâmbătă, înainte de cea de-a 100-a zi de război între Israel şi mişcarea islamistă palestiniană Hamas, relatează AFP, preluată de News.ro.         Nepoată a unui ostatic, Eyal Moar este conştientă că „aceasta este doar o mică parte” din experienţa ostaticilor reţinuţi în Fâşia Gaza de către mişcarea islamistă palestiniană şi aliaţii săi timp de o sută de zile, ale căror chipuri sunt omniprezente în Israel.Unchiul său, Abraham Munder, în vârstă de 79 de ani, a fost unul dintre cei aproximativ 250 de civili şi soldaţi răpiţi la 7 octombrie în sudul Israelului, în timpul atacurilor comandamentelor islamiste palestiniene ale Hamas din Fâşia Gaza.În timpul unui armistiţiu de o săptămână, la sfârşitul lunii noiembrie, aproximativ o sută au fost eliberaţi în schimbul prizonierilor palestinieni. Dar 132 sunt în continuare în Gaza, iar dintre ei 25 au murit fără ca trupurile lor să fi fost returnate, potrivit autorităţilor israeliene.         „Ştim că sunt condiţii oribile: nu au aer curat, foarte puţină mâncare, nu au medicamente, nu au lumină naturală, dorm pe jos”, ca să nu mai vorbim de „starea psihică”, spune Eyal Moar.   Tunel simbol construit la Tel Aviv. Sursa foto: Profimedia Images  Unii au fost răpiţi după ce au fost răniţi, iar alţii suferă de boli cronice, cum ar fi astmul, sau au o stare de sănătate precară din cauza condiţiilor în care sunt ţinuţi. Guvernul israelian a anunţat vineri că le vor fi trimise medicamente „în câteva zile”, în urma unui acord cu Qatar.Artistul israelian Roni Levavi a proiectat tunelul îngust de beton de 30 de metri prin care trec rudele ostaticilor. El a vrut să creeze „o reconstituire cât mai fidelă”, bazându-se pe imaginile cu tuneluri din Gaza apărute în mass-media, a explicat el pentru AFP.Israelienii sunt convinşi că ostaticii sunt ţinuţi în vasta reţea subterană a Hamas în Fâşia Gaza.   Tunel simbol construit la Tel Aviv. Sursa foto: Profimedia Images  Interiorul este slab luminat, există pământ pe jos, iar sunetele împuşcăturilor şi ale bombardamentelor sunt difuzate în permanenţă pentru „a da o idee despre ceea ce simt ostaticii de atâtea zile”, descrie Levavi.„Tremur, nu pot respira, am stat acolo 5 minute şi am vrut doar să fug”, a spus Ella Ben Ami la plecare. Tatăl ei, Ohad Ben Ami, în vârstă de 55 de ani, este în continuare reţinut în Fâşia Gaza.„Am avut posibilitatea de a fugi, dar ei nu, sunt în întuneric, este un loc oribil”, adaugă tânăra, care ţinea în mână o pancartă cu portretul tatălui ei.   Tunel simbol construit la Tel Aviv. Sursa foto: Profimedia Images  Instalaţia a fost dezvelită înainte de cea de-a 100-a zi de captivitate a ostaticilor. În ultimele trei luni, rudele lor, organizate într-un colectiv, au organizat numeroase conferinţe de presă şi au făcut apel la autorităţi.Ca răspuns la aceste atacuri, care s-au soldat cu aproximativ 1 140 de morţi, în majoritate civili, potrivit unui bilanţ realizat de AFP pe baza cifrelor israeliene, Israelul şi-a fixat ca obiectiv de război eradicarea Hamas şi eliberarea ostaticilor.   Tunel simbol construit la Tel Aviv. Sursa foto: Profimedia Images  Începând cu 7 octombrie, peste 23.800 de persoane, majoritatea femei, adolescenţi şi copii, au fost ucise în Fâşia Gaza în timpul operaţiunilor militare desfăşurate de armata israeliană, potrivit Ministerului Sănătăţii din Hamas.Tunelul de la Tel Aviv este singurul tunel cu „o lumină la ieşire”, a descris Inbar Goldstein, a cărei cumnată şi trei nepoţi şi nepoate au fost eliberaţi în urma armistiţiului. Fratele său şi o nepoată au fost ucişi în atac.Timpul se scurge „atât pentru ostaticii care sunt încă în viaţă, cât şi pentru cei pe care i-am pierdut şi care merită să fie îngropaţi, pentru ca familiile lor să aibă un mormânt pe care să-l jelească şi pentru ca noi să ne putem reconstrui societatea”, adaugă ea, repetând ca şi celelalte familii „Aduceţi-i acasă acum!”.Dar înainte de „lumină”, „trebuie să te simţi sufocat” de vizitarea acestui tunel. Pentru că „cum putem lupta” pentru ostatici „dacă nu putem măcar să înţelegem condiţiile lor de viaţă, fără aer, fără lumină şi fără speranţă?”.            Editor :  M.I.    
----------------------------------

 VIDEO Nervoși că nu pot face drifturi liniștiți, un băiat și iubita lui au început să împartă pumni și picioare șoferilor, în Sibiu 
Actualitate
2024-01-13T20:31:48+02:00
          Bătăi ca în filmele de acțiune în Sibiu. Totul ar fi pornit de la doi tineri care au șicanat alte mașini în traficul din oraș, făcând drifturi. Șoferul și pasagera din dreapta lui au fost revoltați după ce li s-a atras atenția că deranjează cu manevrele periculoase, s-au dat jos din mașină și au împărțit pumni și picioare. Câteva minute mai tarziu au bătut un alt șofer care a fotografiat mașina.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Alexandra Dinu, jurnalist Digi24: Cele două evenimente au avut loc la o distanță mică unul față de celălalt. În primul dintre acestea, victime au fost două tinere care se aflau într-un autoturism. Lângă ele a venit tânărul de 22 de ani, care a început să facă drifturi. Cele două s-ar speriat și i-au atras atenția asupra manevrelor periculoase pe care acesta le făcea.Nervos, băiatul s-a dat jos din mașină, împreună cu iubita lui, le-a lovit pe cele două fete cu mâinile și cu picioarele, după care și-a continuat drumul.L-a întâlnit apoi pe un băiat care i-a făcut mai multe fotografii în timp ce făcea din nou drifturi, s-a enervat și pe acesta, l-a scos din mașină și l-a lovit de nenumărate ori.În ambele situații au fost depuse plângeri la poliție, iar cei doi agresori au fost depistați. Este vorba despre un băiat în vârstă de 22 de ani și iubita sa, de 19 ani.Ambii s-au ales cu dosar penal și sunt cercetați pentru loviri și alte violențe.            Editor :  I.C    
----------------------------------

 Al şaptelea Marş Naţional pentru Palestina a strâns mii de oameni la Londra. Șase persoane au fost arestate 
Actualitate
2024-01-13T20:24:03+02:00
         Mii de oameni au ieşit sâmbătă pe străzile Londrei, la al șaptelea Marș Național pentru Palestina. Protestatarii au defilat cu păpușa simbol Amal și au cerut încetarea imediată a focului în Gaza. Trei din cele șase persoane arestate sunt suspectate că susțin organizații interzise, relatează PA Media/dpa, preluate de Agerpres.         Aproximativ 1.700 de poliţişti au patrulat în capitala britanică în timp ce marşul se îndrepta spre Piaţa Parlamentului.Trei persoane au fost arestate sub suspiciunea de susţinere a unei organizaţii interzise, ceea ce constituie o infracţiune în conformitate cu Legea privind terorismul, în timp ce două arestări au fost efectuate pentru „pancarte ofensatoare”. O a şasea arestare a fost făcută pentru posesie de autocolante care urmau să fie folosite pentru comiterea de infracţiuni.   Marș Național pentru Palestina la Londra. Sursa foto: Profimedia Images  Protestul, parte a unei zile globale de acţiune care a implicat 30 de ţări, a avut loc după ce Marea Britanie şi SUA au efectuat atacuri aeriene împotriva bazelor houthi din Yemen. Gruparea rebelă susţinută de Iran a vizat în mod repetat transportul maritim comercial în Marea Roşie în contextul războiului declanşat de Israel împotriva Hamas după atacul din 7 octombrie 2023.         Mai mulţi protestatari au făcut referiri la acţiunea militară americano-britanică, iar deputata laburistă pentru circumscripţia Coventry South, Zarah Sultana, a descris atacurile aeriene ca fiind „ruşinoase, deplorabile şi mai mult decât inacceptabile”, adăugând că acestea „nu au fost în numele nostru”.Printre ceilalţi vorbitori prezenţi s-au numărat fostul lider al Partidului Laburist Jeremy Corbyn şi preşedinta Sinn Fein din Irlanda, Mary Lou McDonald, care a cerut o „încetare imediată şi permanentă a focului”.   Marș Național pentru Palestina la Londra. Sursa foto: Profimedia Images  Husam Zomlot, ambasadorul palestinian în Marea Britanie, a acuzat guvernul britanic de „complicitate” cu Israelul. El a felicitat Africa de Sud pentru că a intentat un proces de genocid împotriva Israelului la Curtea Internaţională de Justiţie a ONU.La cel de-al şaptelea Marş Naţional pentru Palestina manifestanții au defilat cu micuţa Amal, o păpuşă uriaşă a unui copil refugiat sirian, care s-a alăturat unui grup de copii palestinieni. Păpuşa de 3,5 metri a devenit un simbol internaţional al drepturilor omului după ce a călătorit 8.000 de kilometri de la graniţa turco-siriană până la Manchester în iulie 2021.            Editor :  M.I.    
----------------------------------

 Iran trimite rachete și drone la granițe. Unitățile de luptă au fost suplimentate 
Externe
2024-01-13T19:48:06+02:00
         Iranul îşi întăreşte graniţele cu unităţi de rachete şi drone, pe fondul creşterii tensiunilor regionale, potrivit comandantului forţelor sale terestre, relatează DPA sâmbătă, preluată de Agerpres.         Unsprezece unităţi de luptă au fost, de asemenea, staţionate la frontiere pentru a asigura securitatea permanentă a ţării, a declarat sâmbătă şeful forţelor terestre, generalul de brigadă Kiumars Heydari, într-un interviu acordat agenţiei iraniene de presă de stat IRNA.Cu toate acestea, Heydari a negat că ar exista o ameninţare externă distinctă la adresa ţării.La trei luni de la începutul războiului din Gaza, tensiunile din Orientul Mijlociu continuă să se intensifice. Observatorii sunt îngrijoraţi în special de situaţia din Marea Roşie, unde conflictul ar putea cunoaşte o escaladare majoră.         Miliţia şiită houthi din Yemen, care este susţinută de Iran, a atacat în mod repetat în ultimele săptămâni nave comerciale cu o presupusă legătură cu Israelul. Susţinute de Marea Britanie şi de alte guverne occidentale, SUA au răspuns prin bombardarea poziţiilor grupării islamiste din Yemen.Preşedintele Joe Biden a declarat sâmbătă că Statele Unite au transmis un mesaj privat Iranului cu privire la houthi, susţinuţi de Iran, responsabili de atacarea navelor comerciale în Marea Roşie.„L-am predat în privat şi suntem încrezători că suntem bine pregătiţi'”, a declarat Biden reporterilor la Casa Albă înainte de a pleca la Camp David, reşedinţa prezidenţială pentru weekend, relatează Reuters.            Editor :  M.I.    
----------------------------------

 Turiști blocați în telescaun, pe pârtia Prislop. A fost activat Planul Roșu de Intervenție 
Actualitate
2024-01-13T20:07:11+02:00
         Salvatorii au intervenit de urgență pe pârtia Prislop, în Maramureș, după ce telescaunul s-a blocat. Mai multe persoane au rămas suspendate, iar autoritățile au declanșat Planul Roșu de Intervenție. O persoană a ajuns la spital cu degerături.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Bianca Timșa, jurnalist Digi24: O pană de curent a indus panică printre turiștii de pe pârtia Prislop în această seară. Aceștia au rămas blocați pe telescaun în urma întreruperii furnizării de energie electrică.Momentan nu se cunoaște numărul exact al persoanelor afectate. Cert este că autoritățile au activat imediat Planul Roșu de Intervenție, iar la fața locului au intervenit mai multe echipaje de salvamontișri, pompieri SMURD și echipaje ale SAJ Maramureș.Turiștii au fost transportați la un refugiu încălzit, unde au fost evaluați medical. Din fericire, singură persoană a prezentat degerături la un deget.Majoritatea turiștilor au coborât singuri, pe schiuri, până la baza pârtiei.Între timp, defecțiunea a fost remediată iar instalația de telescaun a fost repornită. De asemenea, Planul Roșu de Intervenție a fost dezactivat la ora 19.00.            Editor :  I.C    
----------------------------------

 Alertă în Japonia: A erupt vulcanul Suwanose 
Actualitate
2024-01-13T19:15:19+02:00
         Un vulcan de pe o insulă din sud-vestul Japoniei a erupt duminică dimineaţa, a anunţat Agenţia Meteorologică din Japonia, îndemnând alpiniştii şi alte persoane să ia măsuri pentru a se proteja, transmite Kyodo, preluată de Agerpres.         Erupţia a avut loc la ora locală 00:22 pe Muntele Otake de pe insula Suwanose din prefectura Kagoshima, a anunţat Agenţia Meteorologică. Nu au existat raportări imediate privind răniţi.În urma erupţiei, agenţia meteorologică a ridicat nivelul de alertă de activitate vulcanică cu o treaptă, la trei, ceea ce înseamnă că oamenii nu trebuie să se apropie de crater.Agenţia a avertizat cu privire la posibilitatea ca roci mari să fie aruncate în aer pe o rază de aproximativ 2 kilometri în jurul craterului.Guvernul a înfiinţat un birou de legătură la cabinetul prim-ministrului pentru a colecta informaţii.            Editor :  M.I.    
----------------------------------

 O șoferiță care a încercat să fugă de polițiștii rutieri din București, blocată în trafic şi scoasă cu forţa din maşină 
Actualitate
2024-01-13T19:15:18+02:00
         O șoferiță în vârstă de 45 de ani, care a încercat să fugă de un control al Poliţiei în Sectorul 1, a fost blocată în trafic şi scoasă cu forţa din maşină. Ea a fost dusă la Institutul de Medicină Legală pentru recoltarea de probe biologice.         Reprezentanţii Brigăzii Rutiere au transmis că vineri, în jurul orei 22:30, poliţişti din cadrul Brigăzii Rutiere aflaţi în exercitarea atribuţiilor de serviciu pe raza Sectorului 1, au observat o conducătoare auto care, în timp ce se deplasa cu autovehiculul, a săvârşit mai multe abateri la regimul rutier, relatează News.ro.„Având în vedere aceste aspecte, poliţiştii rutieri i-au indicat modul corespunzător de deplasare pe drumurile publice şi i-au solicitat acesteia să se legitimeze. Conducătoarea autoturismului nu s-a conformat indicaţiilor şi solicitărilor poliţiştilor, adoptând o atitudine sfidătoare faţă de aceştia şi a încercat să se sustragă controlului prin părăsirea locului în care fusese interceptată”, au transmis reprezentanţii Brigăzii Rutiere.Poliţiştii au fost nevoiţi să o scoată cu forţa pe femeie din maşină.         „Ca urmare a acţiunilor conducătoarei auto în cauză, poliţiştii au procedat la blocarea autovehiculului condus de aceasta, extragerea forţată a acesteia din vehicul şi conducerea ei la sediul subunităţii în vederea îndeplinirii procedurii de identificare şi sancţionare.Conducătoarea auto a fost identificată în persoana unei femei în vârstă de 45 de ani, iar în momentul în care i-a fost solicitat să se supună testării privind consumul de alcool şi substanţe psihoactive aceasta a refuzat, devenind violentă verbal, motiv pentru care a fost imobilizată cu ajutorul mijloacelor din dotare şi condusă la sediul I.N.M.L. în vederea prelevării de mostre biologice”, a menţionat sursa citată.Conducătoarea auto a fost sancţionată contravenţional pentru abaterile săvârşite la regimul rutier, cu amendă şi i-a fost reţinut permisul de conducere pentru o perioadă de 60 de zile.„Menţionăm faptul că folosirea forţei şi a mijloacelor din dotare de către poliţişti sunt măsuri poliţieneşti prevăzute în legea de organizare şi funcţionare a Poliţiei Române, iar scopul acestora este de a înfrânge rezistenţa fizică a persoanei care nu se supune solicitărilor legale ale acestora”, au mai precizat reprezentanţii Brigăzii Rutiere.            Editor :  I.C    
----------------------------------

 Franța a distrus 27 de milioane de monede pentru că UE i-a spus că stelele de pe steag nu erau desenate cum trebuie 
Externe
2024-01-13T19:02:50+02:00
         Franța a fost nevoită să distrugă și apoi să refacă 27 de milioane de monede pentru că nu a cerut aprobarea Uniunii Europene pentru designul lor, iar apoi a fost informată că acestea nu sunt conforme, relatează Politico.         Monnaie de Paris, monetăria țării, a produs monedele de 10, 20 și 50 de cenți cu un nou model în noiembrie, dar a descoperit ulterior că modul în care au fost reprezentate stelele drapelului UE nu era conform cu cerințele foarte precise ale Comisiei Europene.În conformitate cu legislația UE, țările pot schimba designul feței „naționale” a monedelor euro la fiecare 15 ani, dar au nevoie de acordul Comisiei, precum și al celorlalte guverne din zona euro, care trebuie să fie informate și au la dispoziție șapte zile pentru a ridica obiecții.Franța a contactat informal Comisia Europeană în noiembrie, înainte de a adresa o cerere oficială de aprobare a designului, dar monetăria franceză a mers mai departe fără să aștepte acordul UE.         Ea a primit apoi un avertisment informal din partea Comisiei în care se sublinia că noul design nu era în conformitate cu normele UE, potrivit unui oficial al Ministerului francez al Economiei care are cunoștință directă de acest dosar și care a vorbit cu Politico sub rezerva anonimatului.Un purtător de cuvânt al Executivului comunitar a refuzat să comenteze schimburile informale anterioare cu Franța, dar a confirmat că trezoreria franceză a prezentat în mod oficial, pe 12 decembrie, proiectul corectat, care a primit aprobarea din partea UE pe data de 21 decembrie.Noile monede urmau să fie prezentate în timpul unei vizite a ministrului francez al economiei și finanțelor, Bruno Le Maire, la prestigiosul sediu din Paris al monetăriei. În mod surprinzător, acest lucru nu s-a mai întâmplat.Acum, a început un joc al reproșurilor între Monnaie de Paris și guvern. Același oficial al Ministerului Economiei a subliniat că monetăria este o companie publică autonomă și nu face parte din administrația franceză. Acest lucru înseamnă că Monnaie va suporta în întregime costul reștanțării monedelor.„Nu va exista niciun cost pentru contribuabilul francez, deoarece compania îl va absorbi în costurile sale de funcționare”, a precizat oficialul.Informația a fost publicată pentru prima dată de publicația franceză La Lettre, care l-a citat pe șeful Monnaie, Marc Schwartz, spunând că „statul francez” este de vină pentru acest incident.Designul noilor monede propuse de guvernul francez și validate de Comisie este încă secret și urmează să fie dezvăluit până în primăvară, a precizat Ministerul francez al Economiei.Monnaie de Paris nu a răspuns unei solicitări din partea publicației de la Bruxelles pentru a oferi un punct de vedere.            Editor :  I.C    
----------------------------------

 Joe Biden, după victoria lui Lai Ching-te: SUA nu sprijină independența Taiwanului 
Externe
2024-01-13T19:02:53+02:00
         Președintele american Joe Biden a declarat sâmbătă că Statele Unite nu sprijină independența Taiwanului, după ce alegătorii taiwanezi au respins China și au ales candidatul partidului de guvernământ, Lai Ching-te, transmite Reuters.         În cursul zilei de astăzi, candidatul la președinție al Partidului Democrat Progresist (DPP), aflat la guvernare din Taiwan, Lai Ching-te, ajuns la putere, a respins cu fermitate presiunile chinezilor de a-l deturna din misiunea sa și s-a angajat ca împreună cu partidul să se opună Beijingului.„Nu susținem independența...”, a spus Biden, când a fost întrebat care este reacția lui la rezultatele alegerior din Taiwan de sâmbătă.Cu câteva ore înainte de deschiderea scrutinului, Washingtonul a avertizat că „ar fi inacceptabil” ca „orice” țară să se amestece în alegeri.         Taiwan, o insulă vecină pe care China o revendică a ei, a avut o poveste de succes democratic de la organizarea primelor alegeri prezidențiale directe în 1996, punctul culminant al deceniilor de luptă împotriva guvernării autoritare și a legii marțiale.Statele Unite sunt cel mai important susținător internațional și furnizor de arme din Taiwan, în ciuda lipsei de legături diplomatice formale cu insula.Administrația Biden s-a temut că alegerile, tranziția și noua administrație vor escalada conflictul cu Beijingul.Biden a depus eforturi pentru a ușura relațiile cu China, inclusiv acceptând să discute despre diferențele în chestiuni de securitate la un summit din California cu președintele Xi Jinping, în noiembrie.Guvernul Taiwanului se așteaptă ca China să încerce să facă presiuni asupra viitorului său președinte după vot, inclusiv desfășurând manevre militare lângă insulă în această primăvară, au declarat doi înalți oficiali guvernamentali. China nu a renunțat niciodată la utilizarea forței pentru a aduce Taiwanul sub controlul său.Într-o demonstrație de sprijin pentru guvern, Biden plănuiește să trimită o delegație neoficială pe insula autoguvernată, potrivit unui oficial înalt al administrației Biden.Este posibil ca delegația să includă și câțiva foști oficiali americani de rang înalt, potrivit oficialului, care a spus că lista cu numele nu a fost finalizată. Delegații similare au fost trimise în Taiwan în trecut.China a fost furioasă în 2016, când președintele ales de atunci, Donald Trump, a vorbit la telefon cu președintele Taiwanului Tsai Ing-wen, prima conversație de acest fel între liderii SUA și Taiwan de când președintele Jimmy Carter a schimbat recunoașterea diplomatică din Taiwan în China în 1979.            Editor :  M.I.    
----------------------------------

 Doi adulți s-au luat la bătaie cu doi copii, în Petroșani. Un băiat de 14 ani a fost mușcat de cot de o femeie 
Actualitate
2024-01-13T18:50:24+02:00
         Un bărbat de 38 de ani, din Petroşani, a fost implicat, sâmbătă, într-un conflict spontan împreună cu doi minori cu vârstele de 12 şi 14 ani, în urma căruia copiii l-au lovit pe individ cu pumnii şi picioarele, după care concubina celui agresat a sărit în apărarea acestuia şi l-a muşcat de cot pe băiatul mai mare, adolescentul ajungând la spital.         "Echipa operativă care s-a deplasat la faţa locului a stabilit că între bărbatul de 38 de ani şi cei doi minori a izbucnit un conflict spontan, pe fondul unor discuţii în contradictoriu, cei doi minori lovindu-l pe bărbat cu pumnii şi picioarele. Concubina bărbatului agresat, o femeie în vârstă de 30 de ani, a intervenit în apărarea bărbatului şi l-a muşcat de cot pe minorul în vârstă de 14 ani", a informat Inspectoratul de Poliţie Judeţean (IPJ) Hunedoara, potrivit Agerpres.Ulterior, în incinta Spitalului Municipal din Petroşani, mama minorului în vârstă de 14 ani, care îl însoţea pe copilul agresat, ar fi ameninţat-o şi ar fi lovit-o pe femeia de 30 de ani, concubina bărbatului de 38 de ani.În cauză, poliţiştii au întocmit dosar penal sub aspectul comiterii infracţiunii de loviri sau alte violenţe şi ameninţare.Cercetările continuă pentru stabilirea cu exactitate a circumstanţelor comiterii faptelor şi luării măsurilor legale.            Editor :  I.C    
----------------------------------

  Video  Vama Calafat, blocată de protestatari. Și-au lăsat utilajele și camioanele acolo și au plecat acasă 
Actualitate
2024-01-13T18:22:28+02:00
         Vama Calafat este blocată din nou, pentru a treia zi, de protestul fermierilor și transportatorilor. Zeci de tractoare și camioane au blocat punctul de trecere a frontierei cu Bulgaria.                     Transportatorii și fermierii blochează țara pe model german           Barbu, despre protestul "spontan" transportatori-fermieri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Elena Alexandru, jurnalist Digi24: La această oră, vama este blocată în totalitate. Acolo sunt zeci de utilaje agricole, dar și camioane. De altfel, multe dintre acestea au fost încuiate și abandonate de către proprietari, care le-au lăsat și au plecat acasă.Fermierii și transportatorii spun că acesta este un alt semn de protest. Aceștia se vor întoarce duminică dimineață după autovehicule, cu speranța că lucrurile se vor schimba după negocierile din această seară.Astăzi este a treia zi la rând când Vama Calafat este blocată de către protestatari. De altfel, în această seară a fost blocată și Vama Bechet, însă acolo mare parte dintre protestatari s-au retras.            Editor :  I.C    
----------------------------------

 Vucic acuză țările NATO că „extermină complet” sârbii din Kosovo și anunță o investiție uriașă în armament 
Externe
2024-01-13T18:05:32+02:00
         Preşedintele sârb Aleksandar Vucic a anunţat sâmbătă o investiţie de aproximativ un miliard de euro în armament, ca răspuns la presiunile la care spune că sunt supuşi sârbii din Kosovo, transmite EFE, care citează agenţia de presă sârbă Tanjug, preluată de Agerpres.         El a acuzat mai multe ţări din NATO, printre care SUA, Turcia, Germania şi Croaţia, că înarmează Kosovo cu scopul de a „extermina complet populaţia sârbă din Kosovo”.„Scopul este distrugerea nu numai a tuturor urmelor Serbiei în Kosovo, ci şi a poporului sârb” care trăieşte acolo, a declarat Vucic după ce a vizitat agenţia militară de securitate (VBA) împreună cu ministrul apărării Milos Vucevic şi adjunctul şefului Statului Major General Zelimir Glisovic.Contrar Rezoluţiei 1244 a Consiliului de Securitate al ONU, NATO transformă „Forţele de Securitate din Kosovo” într-o armată reală, bine echipată şi înarmată, a avertizat preşedintele sârb.         Kosovo, o fostă provincie sârbă locuită de o mare majoritate de etnici albanezi, şi-a declarat unilateral independenţa în 2008, pe care Belgradul încă nu o recunoaşte. Mica ţară balcanică, în care NATO garantează securitatea, găzduieşte o mică minoritate sârbă, concentrată în principal în partea de nord.Vucic a declarat sâmbătă că, datorită investiţiilor militare făcute în ultimii ani, Serbia fără Kosovo este de zece ori mai puternică decât în urmă cu zece ani şi pe deplin capabilă să se apere împotriva oricărui potenţial agresor. Totuşi, 2024 va fi anul celei mai mari reînarmări de până acum, a anunţat preşedintele sârb.În plus faţă de cele 360 de milioane de euro alocate deja pentru apărare în 2024, conducerea ţării şi guvernului au decis să investească două pachete suplimentare, cu alte 150 şi 400 de milioane de euro, pentru procurarea de armament. Şi alte 186 de milioane de euro vor fi investite în producţia locală de armament.Preşedintele sârb declarase joi că Serbia va continua să acţioneze în mod responsabil, să contribuie la stabilitatea în Balcani şi să lucreze la menţinerea legăturilor cu SUA, în ciuda faptului că Washingtonul a acceptat cererea Pristinei de a cumpăra rachete antitanc Javelin. Vucic a spus acest lucru într-o declaraţie oficială după ce l-a primit pe ambasadorul SUA la Belgrad, Christopher Hill, care l-a informat despre decizia de a accepta cererea, relatează Tanjug.Vucic a declarat că decizia a fost „foarte dezamăgitoare” pentru Belgrad, dar că Serbia va lucra împreună cu SUA pentru a menţine relaţiile dintre Serbia şi SUA.            Editor :  M.I.    
----------------------------------

 Șofer oprit cu focuri de armă în Constanța. Și-a abandonat mașina și a luat-o la fugă pe câmp. Ce au găsit polițiștii în autoturism 
Actualitate
2024-01-13T18:00:13+02:00
         Un polițist din Constanța a fost nevoit să tragă cu arma pentru prinderea unui șofer care a fugit de el și apoi și-a abandonat mașina în câmp. Bărbatul nu avea permis, iar în autoturism au fost găsite un motor de barcă şi mai multe bidoane goale care miroseau a benzină, scrie News.ro.         Reprezentanţii Inspectoratului de Poliţie al Judeţului Constanţa au anunţat că sâmbătă, în jurul orei 11.20, un poliţist din cadrul Serviciului Rutier a observat, pe D.C. 47, între localităţile Izvoarele şi Coslugea, un autoturism al cărui şofer a virat brusc pe un drum de pământ, la vederea autospecialei de poliţie.„Poliţistul a efectuat semnale acustice şi luminoase, în vederea opririi acestuia, dar conducătorul auto şi-a continuat deplasarea. Poliţistul a pornit în urmărirea acestuia, observând că, pe locul din pasagerului din dreapta faţă se află o femeie ce ţine în braţe un minor, de aproximativ un an. După aproximativ cinci kilometri, conducătorul auto a abandonat autoturismul şi a fugit.Poliţistul a pornit în urmărirea acestuia, procedând la efectuarea somaţiilor verbale legale.         Deoarece bărbatul nu s-a supus, a executat un foc de avertisment, în plan vertical, cu armamentul din dotare”, au afirmat reprezentanţii IPJ Constanţa.Conducătorul auto a reuşit să fugă, dar, la scurt timp după aceea, a revenit la faţa locului.Poliţiştii au stabilit că este vorba de un bărbat de 33 de ani, care nu are permis de conducere pentru nicio categorie de vehicule.De asemenea, poliţiştii au găsit în autoturism un motor de barcă şi mai multe recipiente goale cu miros specific de benzină, bunuri a căror provenienţă bărbatul nu a putut să o justifice.Poliţiştii au deschis un dosar penal în acest caz.            Editor :  I.C    
----------------------------------

 Sute de arestări în Ecuador, la o săptămână de la evadarea lui Fito. În țară se intră cu prezentarea cazierului 
Externe
2024-01-13T17:49:31+02:00
         Ecuador a arestat sute de oameni în încercarea de a opri izbucnirea violențelor pornite de membri ai unor grupări infracționale. Președinția transmite că 94 din cele 859 de persoane reținute sunt membri ai grupărilor „teroriste”. Măsurile de siguranță au fost înăsprite, iar cetățenii care vor să intre în țară prin Columbia sau Peru trebuie să prezinte un cazier judiciar, transmite CNN.         Ecuadorul a fost zguduit de explozii, răpiri ale poliției și tulburări din închisoare într-un val de violență care a început cu evadarea din închisoare a unuia dintre cei mai puternici lorzi ai drogurilor din Ecuador, weekendul trecut.Președintele Ecuadorului, Daniel Noboa, a declarat marți țara într-o stare de „conflict armat intern”, ordonând forțelor de securitate „neutralizarea” mai multor bande criminale acuzate că răspândesc violențe extreme.Noboa a desemnat, de asemenea, 22 de bande criminale drept organizații „teroriste” în decretul prezidențial.         Într-o măsură suplimentară, guvernul ecuadorian a anunțat joi că străinii care doresc să intre în țară din Columbia sau Peru vor trebui să prezinte un certificat de cazier judiciar într-o măsură menită să „prevenim și să controleze intrarea persoanelor care constituie o amenințare sau un risc. pentru siguranța publică.”Noboa a susținut că 90% dintre prizonierii străini din închisorile din Ecuador sunt columbieni, peruani și venezueleni.Violența a fost declanșată de evadarea duminică a liderului liderul grupării Los Choneros, Adolfo „Fito” Macías, dintr-o închisoare din Guayaquil.În urma evadării lui Fito, agenția închisorilor din Ecuador a raportat duminică incidente în cel puțin șase închisori din diferite provincii.Grupurile criminale s-au angajat apoi într-un val de atacuri violente într-o demonstrație de forță menită să descurajeze eforturile de a reprima activitățile lor.Ecuador, unde se află insulele Galapagos și o economie favorabilă pentru turiști, a fost odată cunoscută drept „insula păcii”, amplasată între doi dintre cei mai mari producători de cocaină din lume, Peru și Columbia.Dar porturile adânci ale țării au transformat Ecuador într-un punct cheie de tranzit pentru cocaina care se îndreaptă către consumatorii din Statele Unite și Europa.            Editor :  M.I.    
----------------------------------

 Un avion Boeing 737-800 a aterizat de urgență în Japonia după ce una dintre ferestre a crăpat în zbor 
Externe
2024-01-13T17:38:15+02:00
         Un zbor intern al companiei japoneze All Nippon Airways (ANA) s-a întors sâmbătă pe aeroportul său de plecare, după ce a fost găsită o fisură la fereastra cabinei aeronavei Boeing 737-800, în timp ce se afla în aer, a declarat un purtător de cuvânt, citat de Reuters.         Zborul 1182 era în drum spre aeroportul Toyama, dar s-a întors spre aeroportul Sapporo-New Chitose, după ce fisura a fost găsită pe cel mai exterior dintre cele patru straturi de geam din jurul cockpitului, a spus purtătorul de cuvânt, adăugând că nu au fost raportate răniri printre cei 59 de pasageri şi şase membri ai echipajului.Aeronava nu este unul dintre avioanele 737 MAX 9 ale Boeing.Avionul 737 MAX 9 este în centrul atenţiei după ce un panou de uşă al cabinei pasagerilor, de la un avion nou al companiei americane Alaska Airlines s-a rupt săptămâna trecută.”Crăpătura nu a afectat controlul sau presurizarea zborului”, a spus purtătorul de cuvânt al ANA, potrivit Reuters, preluată de News.ro.Autoritatea de reglementare a aviaţiei din SUA a prelungit vineri blocarea la sol a avioanelor Boeing 737 MAX 9, pentru noi verificări de siguranţă, şi a anunţat că va înăspri supravegherea Boeing.            Editor :  I.C    
----------------------------------

 Florin Barbu: „Din punctul de vedere al Ministerului Agriculturii, protestul este închis”. Fermierii: „Noi vom protesta în continuare” 
Actualitate
2024-01-13T17:20:35+02:00
         Unul dintre liderii fermierilor, Dănuţ Andruş, a afirmat. sâmbătă, după întâlnirea avută cu ministrul Agriculturii Florin Barbu, că mai multe solicitări au fost acceptate, printre care şi amânarea ratelor, explicând că este vorba despre o Ordonanţă de Urgenţă care se află la avizare şi despre care a primit promisiuni că va fi aprobată în următoarea şedinţă de Guvern. El a adăugat că protestele vor continua deoarece mai sunt revendicări care ţin de alte ministere. Florin Barbu a precizat că, din punctul de vedere al Ministerului Agriculturii, protestul este închis.         Dănuţ Andruş a declarat sâmbătă că ministrul Agriculturii şi-a asumat mai multe măsuri care fuseseră solicitate de protestatari.Printre solicitări s-a aflat şi măsura amânării ratelor, Andruş explicând că este vorba de “acea ordonanţă de urgenţă care se află la avizare în Consiliul Concurenţei cu promisiunea că este trecută în proxima şedinţă de guvern”.O altă măsură se referă la compensarea în cuantum de 100 de euro la hectare pentru culturile din toamna anului 2022.         “Măsura a treia este vorba de măsura compensării în cuantum de 100 de euro la hectar pentru culturile din toamna anului 2022, ca termen s-a convenit până la data de 15 februarie, plata urmând a se efectua până la data de 31 mai. Aici ne referim şi la măsura acordării de 100 de euro UMV pe vaca de carne şi metiş, măsura acordării a 100 de euro Uvm de porc şi măsura acordării a 100 de euro UVM de pasăre”, a mai explicat fermierul, potrivit agenției News.ro.Citește și: Protestatarii care blochează centura Capitalei i-au cerut lui Ciolacu benzină gratis ca în Venezuela și să nu fie controlați în vămi. Premierul a părăsit negocierile: „Eu nu funcționez pe amenințări”De asemenea, el a mai afirmat că până la data de 31 ianuarie se aşteaptă procesele verbale de calamităţi aferente anului 2023 la minister şi va fi elaborat actul normativ pentru plata despăgubirilor fermierilor afectaţi de seceta din 2023.Întrebat dacă protestele vor înceta, Dănuţ Andruş a răspuns: “Cred că trebuie să ne consultăm. Cred că protestele vor continua, dar nu din cauza Ministerului Agriculturii. Noi vom protesta în continuare. Ministerul Agriculturii este primul minister care şi-a asumat aceste măsuri cu termen cert. Sperăm că până miercuri, până la şedinţa de Guvern şi celelalte ministere să ia exemplu şi să-şi asume măsurile pe care le semnalăm pentru a fi rezolvate. Protestul continuă, dar în privinţa ministerului Agriculturii avem un document asumat”, a declarat fermierul.Ministrul Agriculturii, Florin Barbu, a vorbit despre câteva proiecte pentru sprijinul agricultorilor.“Ministerul Agriculturii are 2% din PIB-ul României. Sunt foarte multe programe, foarte multe proiecte pe care le avem în implementare, pe lângă subvenţiile, granturile pe care le dăm fermierilor români pentru a-i scoate din dificultate, avem partea de dezvoltare a Ministerului Agriculturii, vorbim aici de ferme de reproducţie în sectorul suin, în sectorul apicol, foarte mulţi bani pe cele două măsuri foarte importante pentru România şi Guvernul României, un miliard de euro pentru investalim, procesare în România pentru că ne dorim foarte mult să procesăm materia primă şi să nu mai exportăm materie primă şi partea de independenţă energetică în ferme, un grant de 100% fără cofinanţare prin care fermierii pot să îşi achiziţioneze instalaţiile de eoliene,cât şi de energie regenerabilă pentru a aduce costurile cu energie cât mai mici în fermele din România”, a explicat ministrul Agriculturii.El consideră că acest protest este încheiat.“Din punct de vedere al Ministerului Agriculturii protestul este închis”, a transmis Florin Barbu.            Editor :  I.C    
----------------------------------

 Corina Crețu: Pro România nu va face alianțe la alegerile europarlamentare. Victor Ponta, cap de listă 
Actualitate
2024-01-13T17:06:25+02:00
         Biroul Executiv Naţional al Pro România a decis ca formaţiunea să participe cu liste proprii la alegerile pentru Parlamentul European, cap de listă fiind Victor Ponta. Corina Crețu, care va candida pe locul doi pe lista partidului, a anunțat deciziile luate pentru scrutinul din 9 iunie, transmite Agerpres.         „Astăzi a avut loc prima întâlnire a Biroului Executiv Naţional al Pro România. Hotărârea noastră rămâne clară, de a candida singuri pentru alegerile europarlamentare din 9 iunie, cu Victor Ponta cap de listă, iar eu voi fi pe poziţia a doua. Judeţele au fost solicitate să transmită propunerile de candidaţi pentru Parlamentul European. Suntem un partid social-democrat, cu oameni profesionişti care pot face faţă la provocările actuale, începând cu criza energetică, explozia preţurilor, problemele fermierilor, ca şi contextului internaţional legat de Ucraina şi conflictul din Orientul Mijlociu. În contextul politic actual ne putem consolida şi ridica. Avem 2.500 de aleşi locali, primari, viceprimari şi peste 1.000 de consilieri locali, care sunt convinsă că vor să facă numai bine pentru semenii şi comunităţile lor”, a declarat, sâmbătă, pentru AGERPRES, europarlamentarul Corina Creţu. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Parlamentarul european consideră că ascensiunea şi coagularea forţelor politice extremiste din Vestul Europei pot duce la marginalizarea cetăţenilor est-europeni.„Personal sunt speriată de ideea antieuropeană a unor partide care militează mai mult sau mai puţin voalat pentru marginalizarea ţării noastre în Uniunea Europeană, ca şi de curentele extremiste din Vestul Europei. Dacă acestea se vor coagula, nu vor aduce decât prejudicii cetăţenilor est-europeni, inclusiv celor români. România este membru al Uniunii Europene, un statut câştigat nu uşor, dar care nu a fost fructificat pe deplin. Depinde de poporul român să îşi aleagă oamenii care să le reprezinte interesele în interiorul Uniunii Europene, în Parlamentul European”, a punctat Corina Creţu.            Editor :  M.I.    
----------------------------------

 La 6 luni de la Legea Anastasia oamenii se urcă în continuare băuţi la volan. Robert Cazanciuc face un apel la conștientizare 
Actualitate
2024-01-13T16:41:38+02:00
         Senatorul PSD Robert Cazanciuc a declarat, sâmbătă, că în cele şase luni de la intrarea în vigoare a Legii Anastasia, pe care a iniţiat-o, a scăzut numărul infracţiunilor de conducere a autovehiculelor sub influenţa alcoolului, dar a crescut numărul contravenţiilor. Acesta spune că din păcate oamenii se urcă în continuare băuți la volan și face un apel la conștientizare, notează Agerpres.         Cazanciuc a făcut un apel pentru conştientizarea efectelor acestei legi astfel încât să se reducă semnificativ numărul accidentelor mortale.„Legea Anastasia împlineşte, astăzi, şase luni de viaţă. Poate nu întâmplătoare, dar sigur tristă exprimarea, pentru că, în esenţa ei, se referă la moarte, pedepsindu-i pe cei care iau viaţa semenilor într-un gest de teribilism şi fără nici cea mai mică urmă de conştiinţă sau responsabilitate, urcaţi la volanul maşinii băuţi, drogaţi sau fără permis. Am monitorizat în această jumătate de an evenimentele rutiere petrecute şi există un fel de veşti bune, dar şi câteva triste. Dezbaterile publice intense pe marginea acestei legi din perioada în care se afla în Parlament, de după promulgare, dar mai ales după tragicul accident de la 2 Mai au făcut să scadă numărul infracţiunilor de conducere a autovehiculelor sub influenţa alcoolului, dar să crească numărul contravenţiilor”, a scris Cazanciuc pe Facebook.El a menţionat că oamenii se urcă în continuare băuţi la volan, dar au redus cantitatea de alcool consumată pentru a nu atinge limita de 0,80 la mie pentru ca fapta să constituie infracţiune şi să ajungă direct la închisoare în cazul unui accident mortal”.         „Am ajuns, din nefericire, la o cifră alarmantă - 16 accidente mortale produse de şoferi băuţi, drogaţi sau fără permis. Alarmantă mai ales pentru că, văzând o statistică de anul trecut, a reieşit o uşoară creştere a numărului de tragedii. Trist şi revoltător! Mi-e greu să găsesc o explicaţie pertinentă a cauzelor acestei regretabile realităţi. Poate că şi fenomenul drogurilor a luat o prea mare şi prea îngrijorătoare amploare în ultimul an, dar cert este că gradul de inconştienţă şi iresponsabilitate este şi el unul foarte ridicat. Şi nu doar faţă de viaţa semenilor, cât şi pentru ignorarea efectelor legii, care de şase luni pedepseşte cu închisoarea cu executare uciderea oamenilor nevinovaţi pe străzi de indivizi urcaţi la volan sub influenţa alcoolului, a drogurilor sau fără permis”, a mai scris senatorul PSD.Robert Cazanciuc a mai arătat că a iniţiat legi pentru a înăspri traficul de droguri şi a interzice dreptul de a conduce până la 10 ani al celor care se urcă băuţi sau drogaţi la volan, a întreprins acţiuni de conştientizare, a lansat o campanie naţională, cu sprijinul presei, al mediului de afaceri sau al prim-ministrului, adăugând că Poliţia Rutieră a iniţiat o campanie de promovare a legii şi a crescut numărul de controale.„Îmi doresc ca mesajul "Fii curat la volan" alături de noile prevederi ale legii să fi ajuns la urechile şi în conştiinţa cât mai multor români, inclusiv a familiilor sau apropiaţilor celor care intenţionează să se urce la volan băuţi, drogaţi sau fără permis. Poate doar aşa am fi ajuns la cifre mai mici în statisticile negre. Poate că doar puterea exemplului a mai rămas soluţia eficientă, fiind nevoie, din păcate, de condamnări în urma tragediilor produse în ultimele şase luni, care să le arate teribiliştilor că nu mai au scăpare, ci fac închisoare cu executare”, a mai scris Robert Cazanciuc.El s-a referit la cazul în care Tribunalul Neamţ l-a condamnat pe un tânăr la 13 ani de închisoare pentru uciderea, în 2019, a doi oameni, conducând beat, iar, în plus, timp de patru ani, după executarea pedepsei, acesta nu mai are dreptul la permis auto.„Cu certitudine, aşa se va întâmpla şi cu autorii celor 16 accidente mortale din ultimele şase luni, dar şi cu cei care vor ucide pe drumurile publice, la volan, băuţi, drogaţi sau fără permis. Este rolul statului de a-şi proteja cetăţenii, dar şi dreptul constituţional la viaţă, astfel că nu mai contează nimic când un şofer băut sau drogat ţi-a omorât copilul, mama, tatăl, bunicii. De aceea, fac în continuare un apel la presă, la marile companii, dar şi la alte entităţi economice sau sociale, să sprijine în continuare acest proiect de conştientizare a efectelor Legii Anastasia, lansat cu sprijinul prim-ministrului, astfel încât, în iulie, când se împlineşte un an de la promulgarea legii, să constatăm o reducere semnificativă a numărului de accidente mortale. Şi, implicit, detronarea României de pe locul 1 la numărul de morţi pe şosele, pe care îl ocupă de peste şase ani”, a mai scris Robert Cazanciuc.Legea Anastasia, inițiată de senatorul PSD Robert Cazanciuc, poartă numele fetiței care a murit în anul 2022 din cauza unui șofer fără permis.Legea Anastasia a fost promulgată pe data de 7 iulie 2023. Conform acesteia, săvârșirea omorului din culpă de către un șofer care a condus fără permis, sub influența alcoolului sau a substanțelor psiho-active, se va pedepsi cu închisoarea, fără ca instanța să poată dispune suspendarea pedepsei sub supraveghere.            Editor :  M.I.    
----------------------------------

 A murit Bill Hayes. Actorul american a jucat mai bine de 50 de ani în serialul „Days of Our Lives”. 
Timp liber
2024-01-13T16:11:48+02:00
         Bill Hayes, actorul american care a jucat mai bine de 50 de ani în serialul „Days of Our Lives”, a murit la vârsta de 98 de ani. Agentul său a declarat pentru BBC că acesta a murit vineri, înconjurat de familie.         Bill Hayes a interpretat pentru prima dată personajul Doug Williams în 1970 și și-a cunoscut, de asemenea, soția, actrița Susan Seaforth Hayes, în timp ce filma serialul.În iunie anul trecut, și-a sărbătorit cea de-a 98-a aniversare pe platoul de filmare al celebrului serial american, înconjurat de co-staruri.Agentul său a declarat pentru BBC că a murit vineri înconjurat de familie.         Cauza morții sale nu a fost dezvăluită.Născut William Foster Hayes III în Harvey, Illinois, în 1925, Hayes și-a început cariera de muzician cu hitul „Balada” scris de Davy Crockett.Bill Hayes s-a căsătorit cu Susan Seaforth Hayes, co-protagonistă din „Days of Our Lives”, apoi a început să se concentreze mai mult pe actorie și a obținut ceea ce a devenit rolul său cel mai notabil în „Days of Our Lives” de la NBC în februarie 1970, ca un condamnat care a fost și cântăreț de lounge.El a continuat să portretizeze personajul lui Doug Williams în mod continuu în următorii 50 de ani, până în 2023.Colega lui, Seaforth Hayes, s-a alăturat serialului cu doi ani înaintea lui, interpretând personajul Julie Williams.Perechea a jucat un cuplu pe ecran și, în cele din urmă, a devenit un cuplu din viața reală, căsătorindu-se în 1974.Au continuat să spună din nou „Da” – de data aceasta la televizor – când personajele lor s-au căsătorit doi ani mai târziu.Popularitatea dragostei lor i-a făcut chiar să apară pe coperta revistei Time în acel an.În 2018, atât el, cât și Seaforth Hayes au primit premiile Daytime Emmys pentru realizări pe viață.Hayes a avut cinci copii dintr-o căsătorie anterioară cu Mary Hobbs.            Editor :  M.I.    
----------------------------------

 Orașul european în care se trăiește cel mai bine nu se află în UE. Ce oraș din România se află în top 10 
Externe
2024-01-13T15:51:09+02:00
         UE a întocmit un raport de 112 pagini bazat pe rezultatele unui sondaj realizat în perioada ianuarie-aprilie 2023 la care au participat 71.153 de locuitori din 83 de orașe din UE, state membre EFTA, Marea Britanie, Balcanii de vest și Turcia, scrie Politico. Cu toate că oamenii se declară în general satisfăcuți de orașul în care locuiesc, rezultatele sunt ceva mai slabe decât în 2019.         În medie, 9 din 10 oameni sunt satisfăcuți de condițiile de trai din orașul lor. Cei mai nesatisfăcuți au fost locuitorii orașelor Istanbul (65%), Atena (65%) și Palermo (62%).94% dintre oamenii care locuiesc în Cluj-Napoca, Braga și Rostock (locurile 10-8) au spus că le place să trăiască în orașul lor.Cu un sector al tehnologiei în plină expansiune și cu 73% dintre locuitori care spun că este ușor să îți găsești un loc de muncă în oraș, cel mai mare oraș din Transilvania se clasează pe locul doi în Europa ca oportunități de angajare.         De remarcat este și faptul că Cluj-Napoca se clasează pe locul 3 în Europa când vine vorba de procentul locuitorilor care consideră că nivelul de trai în oraș a crescut în comparație cu acum 5 ani (aproape 60%). Pe primele locuri se situează două orașe din Polonia (Białystok și Gdańsk), iar pe ultimele locuri sunt Roma (3%), Skopje (13%) și Bologna (14%).   Aproape 60% dintre locuitorii din Cluj-Napoca ce au participat la sondaj au considerat că nivelul de trai în oraș a crescut în comparație cu acum 5 ani. Foto: Profimedia Images  Braga a fost numită cea mai bună destinație turistică din Europa în 2021. Mai mult, orașul portughez este considerat foarte sigur – 84% dintre locuitori spun că se simt confortabil umblând noaptea singuri pe stradă – și un loc bun de trăit pentru imigranți, persoane în vârstă și femei cu copii mici.Rostock este, de asemenea, un oraș bun de trăit pentru vârstnici și familiile cu copii mici – locul doi și șase în Europa la aceste capitole. 85% dintre locuitorii orașului german au spus că sunt satisfăcuți de jobul pe care îl au, clasându-se pe primul loc în Europa în această privință.Geneva, orașul în care este cel mai greu să îți găsești o locuință la un preț accesibilPe locul 7 se află Geneva, unde 95% dintre locuitorii care au participat la sondaj au spus că sunt satisfăcuți de condițiile de trai. Cu toate că se situează în multe privințe pe primele locuri, orașul elvețian este pe ultimul loc în ceea ce privește găsirea unui loc în care să îți permiți să trăiești.Doar 8% dintre locuitorii Genevei spun că este ușor să îți găsești o locuință la un preț accesibil. Unii dintre noi își mai aduc aminte de povestea virală a tânărului care lucra ca stagiar neplătit la ONU și care a fost nevoit să locuiască într-un cort pe malul Lacului Geneva din cauză că nu își permitea să plătească chiria.   Cu toate că se situează pe primele locuri la multe capitole, Geneva este pe ultimul loc în ceea ce privește ușurința cu care îți poți găsi o locuință la un preț accesibil. Foto: Profimedia Images  Se pare că temperaturile necruțătoare nu îi deranjează pe locuitorii orașului Stockholm, care se clasează pe locul 6. Orașul este considerat un loc bun de locuit și pentru membrii comunității LGBTQ+, fiind pe locul 7 în Europa la acest capitol, dar, la fel ca Geneva, mulți locuitori consideră că este un oraș în care este foarte costisitor să trăiești.Gdansk este un oraș cu o importanță istorică foarte mare și deține unul dintre cele mai mari porturi din Marea Baltică. Orașul care a ieșit pe locul 5 este considerat bun de trăit pentru imigranții din alte țări și 92% dintre locuitori s-au declarat mulțumiți de ceea ce orașul are de oferit din punct de vedere cultural.Leipzig s-a clasat surprinzător de bine, pe locul 4. Acest oraș din estul Germaniei este văzut ca fiind perfect pentru familiile cu copii mici, iar 83% dintre locuitori s-au arătat mulțumiți de calitatea aerului.Orașele care au ieșit în top 396% dintre locuitorii din Copenhaga se declară mulțumiți de orașul în care trăiesc. Este un oraș sigur, dar, din nou, foarte scump. Copenhaga ar putea fi și cel mai puțin corupt oraș din Europa – doar 20% dintre locuitori cred că există corupție în administrația locală.În Groningen se află cel mai mare bar din Europa – are o capacitate de 3.700 de persoane – ceea ce ar putea explica și nivelul mare al satisfacției locuitorilor săi. Groningen este văzut ca un loc foarte bun pentru imigranți și membri ai comunității LGBTQ+, având o mulțime de spații verzi.   Gdansk este un oraș cu o mare importanță istorică și deține unul dintre cele mai mari porturi de la Marea Baltică. Foto: Profimedia Images  Groningen este considerat un oraș curat și sigur, 86% dintre locuitorii care au participat la sondaj simțindu-se în siguranță când se plimbă singuri noaptea pe străzile orașului și fiind de părere că vecinii lor sunt în general oameni de încredere.Locul 1: Zurich. Nicio surpriză aici. 97% dintre locuitorii din Zurich se consideră satisfăcuți de viața lor la oraș. Aceștia se bucură de o situație financiară bună, sunt mulțumiți de locul de muncă, transportul public, serviciile de sănătate, calitatea aerului – aproape toate lucrurile sunt pe placul lor.Zurich este și cel mai bun oraș pentru LGBTQ+ și vârstnici. Singura problemă: doar 11% dintre locuitori cred că este ușor să îți găsești o locuință la un preț accesibil.            Editor :  Raul Nețoiu    
----------------------------------

 „Mumiile extraterestre” din Peru sunt de fapt păpuși făcute din oase pământești 
Externe
2024-01-13T15:42:07+02:00
         O pereche de „mumii extraterestre” care au apărut în mod misterios pe aeroportul din capitala Peru în octombrie anul trecut au origini în întregime pământești, potrivit unei analize științifice dezvăluite vineri, transmite Reuters.         Cele două exemplare au fost descrise ca păpuși umanoide de către experți la o conferință de presă din Lima și probabil modelate atât din părți umane, cât și din animale. A fost analizată și o mână separată cu trei degete despre care se crede că provine din regiunea Nazca din Peru, experții excluzând orice legătură cu viața extraterestră.„Nu sunt extratereștri. Sunt păpuși făcute din oase de animale de pe această planetă unite împreună cu lipici sintetic modern”, a spus Flavio Estrada, arheolog la Institutul de Medicină Legală și Științe Legale din Peru.„Este o poveste complet inventată”, a adăugat Estrada.         Cele două figurine au apărut în biroul DHL al aeroportului din Lima prin firma de într-o cutie de carton și au fost aranjate să arate ca niște trupuri mumificate, îmbrăcate în ținute tradiționale andine. Unele instituții de presă au speculat ulterior despre o posibilă origine extraterestră.În septembrie anul trecut, două corpuri minuscule mumificate cu capete alungite și mâini cu trei degete au fost prezentate la o audiere a Congresului mexican, generând o acoperire mediatică pe scară largă. Jurnalistul mexican și pasionat de OZN-uri Jaime Maussan a susținut că acele schelete aveau aproximativ 1.000 de ani și s-au recuperat din Peru în 2017, dar nu au legătură cu nicio specie cunoscută.Majoritatea experților le-au respins ulterior drept o fraudă și au presupus că sunt mumii umane antice mutilate combinate cu părți de animale, dar cu siguranță de pe Pământ.La conferința de presă de vineri de la Lima, care a fost organizată de Ministerul Culturii din Peru, experții nu au spus că păpușile găsite în biroul DHL ar fi legate de cadavrele prezentate în Mexic, dar au subliniat că nici rămășițele din Mexic nu sunt extraterestre.            Editor :  M.I.    
----------------------------------

 Ce este taxa de cuptor și cum funcționează. Clientul unei carmangerii din Cluj-Napoca: „Vor pierde jumătate din clienți” 
Ce este taxa de cuptor și cum funcționează. Clientul unei carmangerii din Cluj-Napoca: „Vor pierde jumătate din clienți”
2024-01-13T15:01:28+02:00
         Taxa de cuptor a fost deja introdusă la Cluj-Napoca, la recomandarea Oficiul Județean Cluj pentru Protecția Consumatorului, care a stabilit și procedura. Produsul din carne se cântărește crud și apoi se adaugă 3 lei la fiecare 100 de grame gătite. Sunt antreprenori care deja aplică această taxă, care are titlu de recomandare, iar asta îi înfurie pe români. „Nesimțire. Sunt taxe pentru proști, vor pierde jumătate din clienți”, spune un client al unei carmangerii din oraș.                      „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina        Oamenii sesizează în fiecare zi că prețurile cresc în fiecare zi, iar comercianții încearcă să adauge noi taxe. Este și cazul unei carmangerii din Cluj Napoca unde a fost adăugată taxa de cuptor.Un bărbat a trecut pragul carmangeriei și când a ajuns la casa de marcat cu produsele alese a fost informat că are mai mult de plătit pentru porția obișnuită de mâncare. Pe bon i-a fost adăugată și o taxă de cuptor în valoare de 8 lei.         „Nesimțire! Taxe pentru proști, vor pierde jumătate din clienți, majoritatea taximetriștilor mănâncă acolo”, a declarat bărbatul pentru Știri de Cluj.Jurnalistul Digi24 Bianca Timșa: „Directorul carmangeriei a explicat că a fost introdusă la recomandarea ANPC. Aceștia spun că nu a fost introdusă o taxă suplimentară și prețul serviciului de gătire exista și până acum. Protecția Consumatorului a stabilit și procedura pentru comercianții care vor să introducă această taxă.Practic, produsul din carne se cântărește crud și apoi se adaugă 3 lei pentru fiecare sută de grame gătite. Antreprenorii au început deja să aplice această taxă care are titlu de recomandare. Oamenii în schimb sunt revoltați și spun că nu este normal ca prețul afișat să fie unul, iar atunci când vine nota să se adauge taxa de cuptor”.              Editor :  C.L.B.    
----------------------------------

 Adolescent român de 14 ani, ucis cu focuri de armă la periferia Romei 
Actualitate
2024-01-13T14:50:24+02:00
         Un adolescent român în vârstă de 14 ani a fost ucis cu cel puţin două focuri de armă, vineri noapte, în parcarea unei staţii de metrou de la periferia Romei, au anunţat sâmbătă anchetatorii italieni.         Din primele reconstituiri, se pare că două grupuri de adolescenţi români s-au întâlnit mai întâi într-un bar din zona Borghesiana, la marginea Romei, iar apoi din nou în piaţa staţiei de metrou Pantano din Monte Compatri.Posibilele înregistrări ale camerelor de supraveghere video sunt în curs de investigare, scrie Agerpres, preluând agenția ANSA. Cazul este investigat de Carabinieri Frascati.La rândul său, primarul unei municipalităţi din zona Romei şi-a exprimat sâmbătă durerea pentru uciderea într-o parcare de metrou acolo a unui băiat român de 14 ani, posibil într-o dispută legată de droguri în timpul nopţii trecute.„În aceste ore sunt în strânsă legătură cu prefectul, căruia i-am cerut o reuniune a Comitetului Provincial pentru Ordine şi Siguranţă Publică, care va avea loc joi”, a declarat Francesco Ferri, primarul din Monte Compatri, pentru ANSA.            Editor :  B.P.    
----------------------------------

 Două cutremure în România, sâmbătă 
Actualitate
2024-01-13T14:28:44+02:00
         Două cutremure de suprafață, cu magnitudini de 3,8, respectiv 2,3, s-au produs sâmbătă dimineaţa în zona seismică Banat, judeţul Timiş, anunță Institutul Naţional de Cercetare-Dezvoltare pentru Fizica Pământului (INCDFP).         Primul cutremur, cu magnitudinea 3,8, a avut loc la ora 11:08, la adâncimea de 5,2 km, în apropierea următoarelor oraşe: 35 km sud de Timişoara, 49 km vest de Reşiţa, 82 km sud de Arad.Al doilea seism, cu magnitudinea 2,3, s-a produs la ora 11:44, la adâncimea de 11,4 km, în apropierea următoarelor oraşe: 35 km sud de Timişoara, 51 km vest de Reşiţa, 82 km sud de Arad.De la începutul lunii ianuarie, în România s-au înregistrat în total 14 cutremure, cu magnitudini cuprinse între 2,1 şi 3,8.            Editor :  B.P.    
----------------------------------

 Un tânăr de 28 de ani s-a spânzurat în arestul IPJ Dolj, după ce a încercat să evadeze 
Un tânăr de 28 de ani s-a spânzurat în arestul IPJ Dolj, după ce a încercat să evadeze
2024-01-13T14:13:19+02:00
         Un tânăr de 28 de ani a fost găsit spânzurat în Centrul de Reţinere şi Arestare Preventivă Dolj, iar poliţiştii au precizat că el încercase să evadeze din maşina de poliţie în timp ce era dus în arest, potrivit News.ro.          Reprezentanţii Inspectoratului de Poliţie al Judeţului Dolj au anunţat că vineri seara, un bărbat de 28 de ani, care fusese arestat preventiv, a încercat să evadeze din maşina de poliţie în timp ce era tranportat în Centrul de Reţinere şi Arestare Preventivă.„În seara de 12 ianuarie, în jurul orei 20.00, un tânăr de 28 de ani, din municipiul Craiova, aflat în starea legală de reţinere şi faţă de care instanţa de judecată a emis mandat de arestare preventivă, în timpul escortării către Centrul de Reţinere şi Arestare Preventivă a sărit din autospeciala de poliţie, cu scopul de a evada, fiind prins imediat de către poliţişti şi încarcerat, întocmindu-se dosar penal sub aspectul săvârşirii infracţiunii de tentativă la evadare”, au transmis reprezentanţii IPJ Dolj.Poliţiştii au precizat că la ora 20.43 bărbatul respectiv a fost găsit spânzurat.         „Ulterior, în jurul orei 20.43, poliţiştii Centrului de Reţinere şi Arestare Preventivă din cadrul IPJ Dolj s-au sesizat cu privire la faptul că tânărul a fost găsit spânzurat.Poliţiştii au început imediat manevrele de resuscitare, la faţa locului fiind solicitată o ambulanţă. Şi după sosirea cadrelor medicale a fost continuată resuscitarea, din nefericire fiind constatat decesul tânărului”, a menţionat sursa citată. Cercetările au fost preluate de către un procuror criminalist din cadrul Parchetului de pe lângă Tribunalul Dolj şi a fost întocmit dosar penal pentru săvârşirea infracţiunii de omor.Bărbatul respectiv fusese arestat preventiv pentru comiterea infracţiunii de tâlhărie calificată.            Editor :  C.L.B.    
----------------------------------

 Raluca Turcan, despre pensionarea judecătorului Cristi Danileţ: Nu mi se pare corect 
Actualitate
2024-01-13T13:59:40+02:00
         Fostul ministru al Muncii, Raluca Turcan, susţine că nu e corect ca un magistrat să se pensioneze la vârsta de 48 de ani, cum s-a întâmplat recent cu judecătorul Cristi Danileţ, însă legile care permit pensionarea specială au fost făcute de clasa politică.         Raluca Turcan, fost ministru al Muncii, a fost întrebată, în emisiunea Insider politic de la Prima TV, dacă i se pare corect ca un judecător să iasă la pensie la 48 de ani.„Nu, nu mi se pare, dar asta nu înseamnă că trebuie aruncată anatema pe judecători, pentru că aceste legi au fost făcute de clasa politică. Toate legile speciale au aproape nume şi prenume de iniţiatori. Ştiţi cum mă aricesc când îi văd pe unii politicieni care, pe de o parte, condamnă pensiile speciale, dar în acelaşi timp au iniţiat aceste pensii speciale. Îndemn să nu fie condamnaţi şi anatemizaţi judecătorii, pentru că ei nu fac altceva decât să beneficieze de o lege pe care au dat-o oamenii politici, aşa cum se întâmplă şi în sistemul de apărare şi ordine publică şi în alte sisteme”, a răspuns Raluca Turcan, potrivit News.ro.Judecătorul Cristi Danileţ, de la Tribunalul Cluj, a anunţat în 5 ianuarie că se pensionează.„După 25 de ani, mă opresc cu activitatea în magistratură”, afirma el, menţionând că se va concentra pe educaţia juridică, inclusiv pentru adulţi. Cristi Danileţ are 48 de ani. În data de 10 ianuarie, Secţia pentru judecători a CSM a hotărât înaintarea către preşedintele României a propunerii privind eliberarea din funcţie, prin pensionare, a lui Dănileţ.            Editor :  B.P.    
----------------------------------

 O fată de 16 ani a dispărut de acasă. Poliția cere ajutorul pentru găsirea ei 
O fată de 16 ani a dispărut de acasă. Poliția cere ajutorul pentru găsirea ei
2024-01-13T13:41:15+02:00
         O fată de 16 ani din comuna Cârligele, județul Vrancea, a dispărut de acasă vineri seară, potrivit News.ro. Poliția cere ajutorul oamenilor pentru găsirea ei.         Poliţiştii Secţiei 5 Poliţie Rurală Coteşti au fost sesizaţi cu privire la faptul că vineri, în jurul orei 07.30, minora Lucica-Adriana Iordache, în vârstă de 16 ani, a plecat de la domiciliul din comuna Cârligele către municipiul Focşani şi nu a mai revenit.„La momentul plecării, aceasta era îmbrăcată cu o geacă din material de fâş, culoare roz, ghete negre, pantaloni albi şi bluză albă”, mai arată comunicatul de presă al Poliţiei Române.Fata are o înălţime de 1,65 m, păr şaten, ochi verzi şi greutate de 50 kg.Sursa citată mai spune că orice persoană care poate oferi informaţii ce pot conduce la depistarea minorei căutate, este rugată să apeleze Serviciul Unic 112 ori să anunţe cea mai apropiată unitate de poliţie.             Editor :  C.L.B.    
----------------------------------

 Raluca Turcan: Nicolae Ciucă are toate şansele să fie o carte câştigătoare, nu doar pentru PNL, ci şi pentru România 
Actualitate
2024-01-13T13:33:07+02:00
         Ministrul Culturii, Raluca Turcan, a declarat sâmbătă, în emisiunea Insider politic, la Prima TV, că preşedintele PNL Nicolae Ciucă are toate şansele să fie o carte câştigătoare la alegerile prezidenţiale „nu doar pentru PNL, ci pentru România”. De asemenea, Turcan este de părere că fostul director SRI Eduard Hellvig ar trebui să primească un loc pe listele PNL pentru alegerile europarlamentare, dacă şi-ar dori să revină în politică. „Cred în calităţile politice ale domnului Hellvig”, a spus ea.          Raluca Turcan a fost întrebată în emisiunea Insider politic, difuzată sâmbătă la Prima TV, dacă Nicolae Ciucă va fi o carte câştigătoare pentru PNL la alegerile prezidenţiale.„Nicolae Ciucă este un om cu o carieră profesională foarte temeinic construită. E un om cu valori solide. Din punctul meu de vedere, este un asset pentru politică, iar ca preşedinte de partid, dacă echipa PNL se va mobiliza şi va reuşi să potenţeze valorile pe care le susţine preşedintele partidului, are toate şansele să fie o carte câştigătoare, nu doar pentru PNL, ci şi pentru România. Dacă fiecare om din partid se va uni în jurul strategiei pe care şi-o asumă PNL, partidul poate să facă o figură frumoasă la alegerile pentru Parlamentul European, cu toate că nu vor fi alegeri uşoare”, a spus ministrul.De asemenea, Raluca Turcan a fost întrebată dacă fostul director SRI, Eduard Hellvig, ar putea deschide lista PNL la alegerile europarlamentare.„Nu pot să spun dacă-l văd în fruntea listei sau nu, însă Eduard Hellvig este un om care a oferit foarte mult PNL înainte de a fi director SRI, şi, dacă îşi doreşte să revină în PNL, chiar are un loc şi chiar poate să ajute PNL, poate să fie de folos proiectului PNL. Cred în calităţile politice ale domnului Hellvig. Este un om care ar avea un loc binemeritat în PNL, în condiţiile în care îşi doreşte să revină”, a explicat Turcan.Întrebată dacă îl vede pe Eduard Hellvig candidat la prezidenţiale, Raluca Turcan a răspuns: „Nu e oportun să mă pronunţ eu dacă-l văd candidat la prezidenţiale. Ştiţi cum se spune: toţi avem în raniţă bastonul de mareşal”.            Editor :  C.L.B.    
----------------------------------

  Foto  Jacinda Ardern s-a căsătorit cu partenerul ei de viaţă. Fostul premier al Noii Zeelande a ales o locație specială pentru eveniment 
Externe
2024-01-13T13:11:21+02:00
         Jacinda Ardern, fost prim-ministru al Noii Zeelande, s-a căsătorit sâmbătă cu logodnicul ei, prezentatorul de radio şi televiziune Clarke Gayford, informează DPA, potrivit Agerpres.          Evenimentul a avut loc într-o exploataţie viticolă de pe coasta estică a Insulei de Nord din Noua Zeelandă, în regiunea Hawke's Bay, unde locuieşte familia Gayford.   Sursă foto: X  Ceremonia organizată în perimetrul podgoriei Craddy Range s-a desfăşurat în prezenţa unui important dispozitiv de securitate.Jacinda Ardern nu a făcut declaraţii publice despre nunta sa.         Potrivit presei locale, ea a purtat o rochie de mireasă realizată de Juliette Hogan, o cunoscută creatoare de modă neozeelandeză.La acea ceremonie restrânsă au fost prezenţi rude şi prieteni apropiaţi ai mirilor, precum şi politicieni locali, inclusiv fostul premier Chris Hipkins, a raportat cotidianul New Zealand Herald.   Sursă foto: X  Planurile iniţiale ale Jacindei Ardern de a se căsători cu Clarke Gayford în Gisborne în ianuarie 2022 au fost anulate din cauza restricţiilor adoptate în întreaga ţară pentru combaterea noului coronavirus.Restricţiile antiepidemice au inclus cerinţe privind purtarea obligatorie a măştii sanitare şi limitarea numărului de persoane care participă la adunări publice. Deşi nu a dezvăluit detalii despre momentul şi locul în care urma să se căsătorească, Jacinda Ardern a declarat la acea vreme, în faţa reporterilor, că nunta ei a fost amânată.„Aşa este viaţa”, a declarat ea la momentul respectiv.Jacinda Ardern şi Clarke Gqayford s-au logodit în prima parte a anului 2019, la aproape un an după naşterea fiicei lor, Neve, care a venit pe lume în iunie 2018.Atunci când a demisionat în mod neaşteptat din funcţia de prim-ministru al Noii Zeelande, în ianuarie anul trecut, invocând epuizarea, Jacina Ardern i s-a adresat lui Clarke Gayford în timpul conferinţei sale de presă.„Am un mesaj şi pentru Clarke: hai să ne căsătorim în sfârşit”, a declarat ea atunci.            Editor :  C.L.B.    
----------------------------------

  Video  Ucrainenii au prins un mercenar somalez care lupta pentru Rusia. „De ce ai venit aici?” „Pentru bani” 
Externe
2024-01-13T13:02:50+02:00
         Soldații ucraineni au capturat un mercenar venit din Somalia să lupte pentru Rusia. Mercenarul s-a predat alături de alți soldați ruși în apropierea localității Avdiivka.         Mercenarul somalez s-a predat împreună cu mai mulți ruși în zona localității Avdiivka, potrivit consilierului din ministerul ucrainean de interne, Anton Gherașcenko, care citează postul tv al armatei, Armiya TV. Prizonierul ar fi ajuns pe front la sfârșitul lui decembrie și s-a predat la începutul lui ianuarie. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Întrebat de soldații ucraineni de ce a venit să lupte în Ucraina, mercenarul a răspuns: „pentru bani”, făcând semnul specific. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media             Editor :  B.P.    
----------------------------------

 O femeie a fost răpită și ucisă pentru că a fost confundată cu soția magnatului Rupert Murdoch. Familia îi caută trupul de 54 de ani 
Externe
2024-01-13T12:53:54+02:00
         Familia lui Muriel McKay, femeia care a fost răpită și ucisă în urmă cu 54 de ani pentru că a fost confundată cu soția magnatului Rupert Murdoch, i-a oferit suma de 40.000 de lire sterline proprietarului unui teren pentru a-i permite să facă săpături, în speranța că va recupera, în sfârșit, rămășițele acesteia.         Urmașii lui Muriel, care nu au încetat niciodată să-i caute trupul, sunt convinși că aceasta a fost îngropată pe un teren aflat în proprietatea lui Ian de Burgh Marsh, în Stocking Pelham, Hertfordshire, Marea Britanie. Ei speră că suma oferită va acoperi eventualele pagube care vor fi provocate în urma săpăturilor, potrivit Sky News.Oferta a fost făcută săptămâna aceasta, prin intermediul unei scrisori care a fost lăsată în cutia de corespondență a familiei Burgh Marsh.Anul trecut, Ian de Burgh Marsh a refuzat cererea familiei de a săpă pe terenul său, atunci nefiind vehiculată nicio sumă. În schimb, el a permis Scotland Yardului să facă o groapă într-o zonă restrânsă, însă nu s-a descoperit nimic.         Ulterior, familia a spus că echipa de poliție a săpat în zona greșită.Suma oferită este aceeași cu cea pe care familia a acceptat să o plătească ucigașului, Nizamodeen Hosein, pentru ca acesta să rupă tăcerea și să spună unde a ascuns trupul în 1969.În 1970, Nizamodeen și fratele său mai mare, Arthur, au fost condamnați pe viață, cu drept de eliberare condiționată, pentru răpirea și uciderea lui Muriel McKay, care avea 55 de ani, soția australiană a unui director de ziar. Soțul ei, Alick, era angajatul magnatului Rupert Murdoch, care tocmai cumpărase un ziar britanic. Cei doi frați intenționase, de fapt, să o răpească pe soția din acea vreme a lui Murdoch.Aceasta a fost una dintre primele condamnări pentru crimă pronunțate fără a fi găsit cadavrul.Hosein, de 75 de ani, care în prezent este liber în Trinidad, trăiește în sărăcie, dar a refuzat banii de la familia lui McKay, fiind de acord oricum să dezvăluie locul în care a îngropat cadavrul, „pentru liniștea mea sufletească”.„Făptașul și-a recunoscut rolul în această crimă după atâția ani și dorește cu adevărat să ne ajute să o găsim pe Muriel. El a furnizat o declarație scrisă și sub jurământ în care dă detalii despre locul în care a fost îngropată. Dorim să facem căutări într-o zonă mică, țintită, în prezența poliției. Circumstanțele s-au schimbat, pentru că avem informații exact de la persoana care a săpat groapa”, a spus nepotul lui Muriel, Mark Dyer.Anul trecut, Nizamodeen Hosein a spus că el și fratele lui, mort între timp, au ținut-o câteva zile pe Muriel McKay în ferma pe care la acea vreme o deținea Arthur, în timp ce ceruseră o răscumpărare de 1 milion de lire sterline, convinși fiind că aceasta era soția Murdoch. Dar într-o noapte aceasta a murit, ei s-au panicat și au îngropat-o în spatele unui hambar.Tot anul trecut Hosein s-a oferit să se întoarcă în Marea Britanie ca să le arate anchetatorilor locul exact în care este îngropată femeia, insistând că îl poate identifica chiar dacă în fermă s-au făcut multe schimbări între timp.Pentru a putea face acest lucru, el a cerut Ministerului de Interne să îi ridice temporar ordinul de deportare emis atunci când și-a ispășit pedeapsa cu închisoarea, în 1990.Scotland Yard spune că ar exista niște discrepanțe în descrierile lui Hosein și din acest motiv ia în calcul să-l audieze în mod oficial înainte de a solicita un mandat de percheziție pentru săpături în curtea lui de Burgh Marsh.            Editor :  D.C.    
----------------------------------

 Coreea de Nord a închis un post de radio prin care trimitea mesaje codificate spionilor săi din Coreea de Sud 
Externe
2024-01-13T12:30:43+02:00
         Coreea de Nord a încetat să mai opereze un post de radio folosit pentru a trimite mesaje codificate agenţilor săi din Coreea de Sud, a anunţat sâmbătă agenţia de presă Yonhap. Acesta este cel mai recent semn că Phenianul schimbă modul în care gestionează relaţiile cu Seulul.         Coreea de Nord a intensificat presiunea asupra Seulului în ultimele săptămâni, declarându-l „principalul inamic”, spunând că Nordul nu se va reuni niciodată cu Sudul şi jurând că îşi va spori capacitatea de a lansa un atac nuclear asupra SUA şi aliaţilor Americii din Pacific.Radio Phenian, cunoscut ca un post al numerelor, a difuzat în trecut numere misterioase codificate, despre care se presupune că sunt adresate spionilor Phenianului care operează în Coreea de Sud.Site-ul său a fost, de asemenea, oprit sâmbătă, potrivit Reuters, preluată de News.ro.         Liderul nord-coreean Kim Jong Un, adresându-se la o reuniune de sfârşit de an a partidului său de guvernământ, a ordonat „o schimbare decisivă a politicii” în relaţiile cu Sudul, instruind armatele să fie pregătite să se tempereze şi să ocupe Sudul în cazul unei crize.Sâmbătă devreme, Coreea de Nord a anunţat planuri de a dizolva organizaţiile responsabile de schimburile civile cu Coreea de Sud.Presa de stat KCNA a raportat o decizie „de a reajusta toate organizaţiile relevante... inclusiv Comitetul Nordului pentru Implementarea Declaraţiei Comune din 15 iunie, Cartierul General de Nord al Alianţei Pannaţionale pentru Reunificarea Coreei”.Coreea de Nord şi cea de Sud rămân în război, din punct de vedere tehnic, după ce războiul din Coreea din 1950-1953 s-a încheiat printr-un armistiţiu, nu un tratat de pace, iar tensiunile sunt mari.Institutul de ştiri NK News din Seul a declarat vineri că mai multe site-uri de propagandă nord-coreeană au fost inaccesibile la mai mult de 24 de ore după ce au fost offline.Site-urile web ale Uriminzokkiri, DPRK Today, Arirang Meari, Tongil Voice, Ryomyong şi Ryugyong au fost oprite cel puţin de joi dimineaţă, se arată în comunicat.            Editor :  B.P.    
----------------------------------

 Cine e misteriosul șef al rebelilor houthi din Yemen, care atacă navele din Marea Roșie 
Externe
2024-01-13T12:42:12+02:00
         Abdul Malik al-Houthi este liderul rebelilor houthi din Yemen, o grupare susținută de Iran care de luni de zile lansează drone și rachete asupra navelor comerciale occidentale în Marea Roșie, atacuri care au determinat Statele Unite și Marea Britanie să riposteze. Al-Houthi are o reputație de comandant feroce, cu multă experiență pe câmpul de luptă, potrivit Reuters.           Mai multe linii maritime au suspendat operaţiunile sau le-au deviat pe o rută mai lungă în jurul Africii, din cauza campaniei rebelilor Houthi, care conduc cea mai mare parte a Yemenului după ce au învins într-un război împotriva forţelor susţinute de puterea Arabia Saudită, în pofida şanselor lor reduse de victorie, scrie News.ro. Militanţii susţinuţi de Iran au promis că vor menţine presiunea asupra comerţului maritim global, care ar putea afecta economia mondială, până când Israelul va opri bombardarea Fâșiei Gaza.Houthi au amenințat că vor riposta după ce avioane de război, nave şi submarine americane şi britanice au lovit peste noapte Yemenul, ca răspuns pentru atacurile asupra transportului maritim din Marea Roşie.         Al-Houthi a căpătat o reputaţie de comandant feroce pe câmpul de luptă înainte de a deveni şef al mişcării Houthi, care se luptă cu o coaliţie militară condusă de Arabia Saudită din 2015, într-un conflict care a ucis zeci de mii de oameni, a devastat economia Yemenului şi a lăsat milioane de oameni flămânzi.Sub conducerea lui Abdul Malik al-Houthi, grupul a atras zeci de mii de luptători şi un arsenal uriaş de drone armate şi rachete balistice pe care le-a folosit pentru a lovi în mod repetat infrastructura strategică saudită.„El a reuşit să transforme o miliţie rurală implicată în mare parte în tactici de insurgenţă într-unul dintre cele mai rezistente grupuri armate nestatale din regiune”, a declarat Ludovico Carlino, analist principal pentru Risc de ţară, Orientul Mijlociu şi Africa de Nord la HIS Markit.Într-un discurs din 2022, Abdul Malik al-Houthi a spus că obiectivul său este să poată lovi orice ţintă în Arabia Saudită sau Emiratele Arabe Unite, care consideră Iranul şi împuterniciţii săi drept ameninţări majore de securitate pentru Orientul Mijlociu şi nu numai.Învăluit în misterAbdul Malik Al-Houthi este cunoscut pentru că stă rareori mult timp într-un singur loc şi pentru o reticenţă extremă de a-şi face apariţii publice programate.De la începutul războiului din Yemen, văzut pe scară largă ca un conflict proxy între Arabia Saudită şi Iran, oficialii străini care s-au ocupat de al-Houthi nu l-au întâlnit niciodată în persoană, a declarat o sursă familiarizată cu chestiunea.Multora care au solicitat întâlniri li s-a cerut să călătorească la fortăreaţa Houthi din Sanaa, unde un convoi de securitate Houthi i-au dus în case sigure şi au efectuat controale de securitate, înainte de a-i conduce într-o cameră de la etaj, unde Al-Houthi a apărut doar pe un ecran.Mişcarea Houthi a fost formată pentru a lupta pentru interesele şiiţilor Zaydi, o sectă minoritară care a condus un regat de 1.000 de ani în Yemen până în 1962.Iranul îi susţine pe Houthi ca parte a „axei sale de rezistenţă” regională, o gamă de grupuri susţinute de Iran, iar mişcarea a adoptat elemente ale ideologiei revoluţionare a Teheranului.Experţii din Yemen spun că Houthi sunt motivaţi în primul rând de o agendă internă, deşi au o afinitate politică pentru Iran şi Hezbollah. Houthi neagă că sunt marionete ale Teheranului şi spun că luptă împotriva unui sistem corupt şi a unei agresiuni regionale.             Editor :  C.L.B.    
----------------------------------

 Rusia a lansat 40 de rachete asupra Ucrainei azi, Kievul a doborât doborât 8 și a deviat peste 20 prin mijloace electronice 
Externe
2024-01-13T11:46:21+02:00
         Ucraina a fost ținta unui atac masiv cu rachete ruseşti în primele ore ale zilei de sâmbătă, au anunţat forţele aeriene de la Kiev, adăugând că Moscova a lansat unele dintre cele mai de temut rachete hipersonice ale sale.         Apărarea antiaeriană a doborât rachete ruseşti în cel puţin cinci regiuni din Ucraina, potrivit oficialilor locali din provincii, scrie Agerpres, preluând Reuters. Potrivit datelor făcute publice de forțele aeriene, ucrainenii au doborât opt rachete din cele 40 lansate de ruși, iar alte peste 20 nu și-au atins ținta, pentru că au fost deviate prin mijloace electronice.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Cu toate acestea, nu au fost oferite detalii cu privire la atingerea unor ţinte, iar oficialii au furnizat mult mai puţine informaţii despre atac decât de obicei.Forţele aeriene ucrainene au avertizat în timpul atacului că Rusia a lansat rachete Kinjal - poate cea mai dificilă de doborât rachetă convenţională rusească, care zboară cu o viteză de câteva ori mai mare decât cea a sunetului.Poliţia din regiunea de nord Cernihov a postat o fotografie a unui crater mare provocat de o rachetă doborâtă.„Ca urmare a faptului că au fost lovite de resturile unei rachete inamice, mai multe case private şi clădiri nerezidenţiale au fost avariate, o clădire a fost practic distrusă”, a scris poliţia, adăugând că un câine a fost ucis, dar nicio persoană rănită.            Editor :  B.P.    
----------------------------------

 VIDEO Incendiu devastator în Sank Petersburg. Arde un depozit al unuia dintre cei mai mari comercianți din Rusia 
Externe
2024-01-13T11:41:44+02:00
         Pompierii din Sankt Petersburg (nord-vestul Rusiei) se luptau sâmbătă pentru a stinge un incendiu uriaş la un depozit aparţinând unuia dintre cei mai mari retaileri online din Rusia, a anunţat Ministerul rus pentru Situaţii de Urgenţă, citat de Reuters.                     Mircea Geoană: Sub nicio formă nu vom putea accepta ca Rusia să revină pe granița României           Cornel Dinicu încearcă sa dea vina pe copii pentru incendiul de la Ferma Dacilor           Putin promite să susţină soldaţii care „apără interesele Rusiei           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Proprietarul depozitului, Wildberries, a declarat într-un comunicat că tot personalul acestuia a fost evacuat. Nimeni nu a fost anunţat că ar fi fost rănit.Nu s-a spus imediat cum incendiul, care a cuprins 50.000 de metri pătraţi şi a fost calificat de categoria cinci, cea mai gravă, a izbucnit în suburbia celui de-al doilea oraş ca mărime al Rusiei.Aproape 300 de pompieri şi zeci de maşini de pompieri, precum şi elicoptere, se luptau să stingă incendiul, a declarat Ministerul pentru Situaţii de Urgenţă.Videouri postate online arătau fum negru şi gros care se ridica spre cer şi flăcări uriaşe.            Editor :  C.L.B.    
----------------------------------

 Protestatarii care blochează centura Capitalei i-au cerut lui Ciolacu benzină gratis ca în Venezuela și să nu fie controlați în vămi. Premierul a părăsit negocierile: „Eu nu funcționez pe amenințări” 
Protestatarii care blochează centura Capitalei i-au cerut lui Ciolacu benzină gratis ca în Venezuela și să nu fie controlați în vămi. Premierul a părăsit negocierile: „Eu nu funcționez pe amenințări”
2024-01-13T21:49:47+02:00
         Miniștrii Guvernului Ciolacu sunt șocați de o parte dintre solicitările și revendicările protestatarilor care blochează în continuare centura Capitalei dar și intrările în alte mari orașe din țară, au declarat pentru Digi24.ro surse participante la negocierile cu reprezentanții fermierilor și transportatorilor. Fermierii s-au întâlnit sâmbătă cu ministrul Agriculturii, Florin Barbu, dar liderii transportatorilor nu s-au dus la discuțiile cu ministrul Transporturilor, Sorin Grindeanu. Vineri, după o discuție de trei ore cu reprezentanții protestatarilor, Marcel Ciolacu a părăsit negocierile, după ce a fost amenințat de liderii fermierilor. „Nu merge cu amenințări”, a spus Ciolacu, potrivit unor surse participante la discuții.          În cadrul discuțiilor de vineri seara, care au avut loc la Guvern cu prim-ministrul, protestatarii au cerut să primească benzină și motorină gratis, ca în Venezuela, „pentru că noi producem petrol”, susțin sursele citate. De asemenea, au solicitat să nu mai fie obligați să facă ITP pentru utilajele agricole și camioane, transportatorii să nu mai fie controlați în vămi, camioanele să nu mai fie cântărite și să nu mai fie obligați să aibă GPS, pentru a putea fi urmărit traseul transportului. Reprezentanții Guvernului au fost stupefiați de revendicări, pe care le-au catalogat drept absurde, iar, după trei ore de discuții, premierul Ciolacu s-a enervat și a plecat din sală, după ce unul dintre liderii protestatarilor l-a amenințat. „O să vedeți dumneavoastră ce se întâmplă dacă nu ne dați ce vrem, o să ne chemați aici peste două ore iar”, ar fi spus acesta. Ciolacu i-a replicat „eu nu funcționez pe amenințări” și a plecat de la discuții, lăsându-i pe protestatari cu secretarul general al Guvernului, Marian Neacșu.          Aceeași stupefacție a fost resimțită și sâmbătă, când la discuțiile de la ministerul Agriculturii, protestatarii au cerut să existe „o definiție a fermierului”, și să se desfiinteze controalele APIA. Discuții de 4 ore la Ministerul TransporturilorACTUALIZARE 21.45 Reprezentanții protestatarilor care au provocat blocaje în mai multe zone din țară sunt deja de patru ore la negocieri cu ministrul transporturilor Sorin Grindeanu. Anterior, membrul guvernului le-a criticat dur modul de a-și manifesta nemulțumirile, fără a înainta către minister o lista de cereri, într-o declarație exclusivă la Digi24.De la minister, protestatarii aveau programată o întâlnire la Autoritatea de Supraveghere Financiară. Acolo vor să tranșeze cererea de plafonare a RCA pentru transportatori. Aceștia se plâng că scumpirea poliței le-a majorat costurile care se regăsesc astfel și în prețul serviciilor oferite.Între timp, ASF a transmis un mesaj prin care le oferă protestatarilor posibilitatea să amâne pentru mâine întâlnirea.ACTUALIZARE 18.30 Dănuț Andruș, unuul dintre reprezentanții fermierilor protestatari, face acuzații la adresa presei.Dănuț Andruș: „Încearcă a se denigra această mișcare. Vrem motorină gratis ca în Venezuela. Nu vrea nimeni gratis. S-a glumit aseară de către dl ministru că cereți motorina gratis ca în Venezuela și astăzi au apărut știri pe această temă.”Discuții amânateACTUALIZARE 16:13 Discuţiile reprezentanţilor Ministerului Transporturilor, ai Autorităţii de Supraveghere Financiară şi ai Ministerului Finanţelor cu delegaţia fermierilor şi transportatorilor au fost reprogramate, după ce membrii acesteia au transmis că nu sunt pregătiţi să continue întâlnirile conform calendarului anunţat în cursul dimineţii, informează Executivul, printr-un comunicat.„Având în vedere faptul că, la finalul întâlnirii de la Ministerul Agriculturii, delegația transportatorilor și fermierilor protestatari a transmis reprezentanților Guvernului că nu este pregătită să continue întâlnirile conform calendarului transmis în cursul dimineții, discuțiile cu ministerele de resort/ autoritățile competente au fost reprogramate”, transmite Guvernul. Sâmbătă:Ora 18.00 – Ministerul TransporturilorOra 20.00 – Autoritatea pentru Supraveghere FinanciarăDuminică:Ora 11.00 – Ministerul FinanțelorCe au obținut fermierii la negocierile cu ministrul AgriculturiiACTUALIZARE 18,25 Ce conține procesul verbal semnat de fermieri cu ministrul Florin Barbu, după negocierile de la Ministerul Agriculturii:1. Echivalarea categoriei permis categoria B cu TR și a celei B1 cu TR1 precum și înmatricularea utilajelor se vor realiza numai prin supunerea înregristrării acestora la primărie, fără obligativitatea CIV și respectiv a ITP-ului, cu exonerarea aplicării dispozițiilor în materie în anul 2024, concomitent cu modificarea corespunzătoare a proiectului de lege aflat în dezbatere în Senatul României ; Termen: proxima ședință de guvern.2. Ordonanța de urgență privind amînarea ratelor se află în avizare la Consiliul Concurenței. Termen: proxima ședință de guvern.3. Măsura compensării în cuantum de 100 Euro/ha pentru culturile din toamna anului 2022. Termen: adoptare act normativ pînă la data de 15 februarie 2024, plata urmând a se efectua pînă la data de 31 mai 2024. Măsura acordării a 100 Euro pe UVM – vaca de carne. Măsura acordarii a 100 Euro pe UVM – porc. Măsura acordării a 100 Euro pe UVM – pasăre.4. Discuțiile privind sistemul zootehnic vor avea loc în data de luni, 15 ianuarie 2024, și în prezența reprezentanților sectorului zootehnic.5. În ce privește condiționalitățile GAEC 7 și GAEC 8 amendamentul este trecut prin vot, la propunerea României, în Consiliul de Miniștri, de către 15 state, și a fost trimis către Comisie pentru a aproba derogarea.6. A fost creat fondul de risc din care s-a reținut un cuantum de 3%, ceea ce reprezintă suma de 100 milioane Euro, după cum urmează: a) 40 milioane Euro din subvenții;b) 30 milioane Euro de la UE, sumă solicitată și aprobată; c) 30 milioane Euro de la bugetul national. Pînă la data de 31 ianuarie a.c. se așteaptă procesele verbale de calamități aferente anului 2023, și va fi elaborat actul normativ pentru plata despăgubirilor fermierilor afectați de secetă.7. Completarea regulamentelor de organizare și funcționare a agențiilor/subordonatelor MADR urmare a reorganizării precum și întărirea codurilor de etică aplicabile, conform legii.„Celelalte revendicări vor fi supuse analizei instituțiilor/ autorităților naționale și europene, urmînd a fi soluționate, cu sprijinul MADR”, se mai spune în procesul verbal.ACTUALIZARE 16:00 În urma negocierilor de la Ministerul Agriculturii, fermierii au semnat un proces verbal cu ministrul Florin Barbu, prin care acesta se angajează să rezolve o serie de revendicări.„În urma întâlnirii astăzi cu domnul ministru al Agriculturii am convenit următoarele, care au fost asumate de domnul ministru prin semnătură. Una dintre măsuri a fost echivalarea categoriei B cu TR și a categoriei B1 cu TR 1 și înmatricularea acestor utilajelor agricole fiind a fi exonerată până la sfârșitul anului 2024, concomitent cu modificarea acestei legi care este deja pe flux în Senat. Domnul ministru ne-a asigurat că la următoarea ședință de Guvern această ordonanță va trece.Punctul al doilea se referă privind amânarea ratelor pe care le avem cu toții la acest moment, acea ordonanță de urgență care se află la avizare în Consiliul Concurenței, cu promisiunea că este trecută în următoarea ședință de Guvern.Măsura a treia este compensarea cuantumului de 100 de euro la ha pentru culturile din toamna anului 2022. S-a convenit un timp până la 15 februarie, plata urmând a se efectua până la 31 mai. (...)Celelalte revendicări urmează să fie analizate”, a explicat Dănuț Andruș.Protestele continuăÎntrebat dacă protestele vor înceta, Dănuţ Andruş a răspuns: „Cred că trebuie să ne consultăm. Cred că protestele vor continua, dar nu din cauza Ministerului Agriculturii. Noi vom protesta în continuare. Ministerul Agriculturii este primul minister care şi-a asumat aceste măsuri cu termen cert. Sperăm că până miercuri, până la şedinţa de Guvern şi celelalte ministere să ia exemplu şi să-şi asume măsurile pe care le semnalăm pentru a fi rezolvate. Protestul continuă, dar în privinţa ministerului Agriculturii avem un document asumat”.            Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Transportatorii și fermierii blochează țara pe model german           Barbu, despre protestul "spontan" transportatori-fermieri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       Florin Barbu, a vorbit despre câteva proiecte pentru sprijinul agricultorilor.„Ministerul Agriculturii are 2% din PIB-ul României. Sunt foarte multe programe, foarte multe proiecte pe care le avem în implementare, pe lângă subvenţiile, granturile pe care le dăm fermierilor români pentru a-i scoate din dificultate, avem partea de dezvoltare a Ministerului Agriculturii, vorbim aici de ferme de reproducţie în sectorul suin, în sectorul apicol, foarte mulţi bani pe cele două măsuri foarte importante pentru România şi Guvernul României, un miliard de euro pentru investalim, procesare în România pentru că ne dorim foarte mult să procesăm materia primă şi să nu mai exportăm materie primă şi partea de independenţă energetică în ferme, un grant de 100% fără cofinanţare prin care fermierii pot să îşi achiziţioneze instalaţiile de eoliene,cât şi de energie regenerabilă pentru a aduce costurile cu energie cât mai mici în fermele din România”, a explicat ministrul Agriculturii.El consideră că acest proiect este încheiat.„Din punct de vedere al Ministerului Agriculturii protestul este închis”, a transmis Florin Barbu.ACTUALIZARE 15: 32 Protestatarii au refuzat să se prezinte la întâlnirea cu ministrul Transporturilor, Sorin Grindeanu, care i-a așteptat la minister. „Ministerul Transporturilor și Infrastructurii își arată toată disponibilitatea de a rezolva problemele ridicate de fermieri și transportatori. În acest sens, astăzi, la ora 13.00, au fost așteptați, la sediul MTI, reprezentanții lor de către o echipă formată din: -Ministrul Transporturilor, Sorin Grindeanu; -Directorul General al CNAIR, Cristian Pistol; -Directorul General al ARR, Dorin Ștefan; -Directorul General ISCTR, Tudor Nișulescu; -Directorul Direcție de Transport Rutier (din cadrul MTI), Adriana Kalapis; -Consilierul de stat din cadrul Cancelariei Prim-ministrului, Minel Ivașcu. Din motive care nu ne sunt cunoscute, delegația acestora nu s-a prezentat la întâlnire. Reiterăm public invitația pentru astăzi, ora 18.00”, se arată într-un comunicat al ministerului Transporturilor. La discuțiile cu ministrul Agriculturii, Florin Barbu, au cerut să nu mai intre în România cereale din Ucraina, răspunsul primit fiind acela că anul acesta „nu a mai intrat niciun bob” de grâu din țara vecină. Au cerut de asemenea, potrivit unor surse participante la discuții, să fie acreditate firmele românești pentru transportul de grâu din Ucraina, în condițiile în care nicio firmă românească, potrivit datelor ministerului Agriculturii, nu a cerut să fie licențiată în acest sens. Știrea inițialăProtestatarii acuză Jandarmeria că a permis infiltrarea unor provocatori printre ei. Totodată, aceștia susțin că nu vor să facă probleme bucureștenilor și cer ca fermierii și transportatorii din țară care doresc să se alăture manifestațiilor să fie lăsați să vină în Capitală.   „Noi nu am blocat absolut nimic, nu am venit să facem dezastru în București, vrem doar să fim ascultați. Dar Jandarmeria a lăsat să se infiltreze, au lăsat să patruleze împreună cu Jandarmeria protestatari cu drapelul României, cu stema decupată, au lăsat oameni de la asociații și de la partide care sunt infiltrați printre ei, au lăsat oameni de la galeriile sportive provocatori. După ce ni, fermierii și transportatorii ne-am retras la utilaje, au rămas acei oameni încă o oră sau chiar două, au făcut dezastru în stradă și nu a intervenit nimeni. Jandarmeria nu-și face treaba datoria. Nu au fost filmări, am participat la foarte multe proteste și Jandarmeria aducea echipa de dialog care filma și încerca să filmeze pe toată lumea, să fie identificați. Noi nu ne asociem cu niciun partid politic, suntem persoane independente, protestatari, suntem oameni care au ajuns la limita răbdării. Noi nu suntem nimeni, suntem oameni de rând”. Oamenii vor să vină la București și nu sunt lăsați, e dreptul nostru. Nu vrem să degenereze, nu vrem să creăm nicio problemă bucureștenilor”, a declarat sâmbătă unul dintre reprezentanții protestatarilor. Noi negocieri între protestatari și miniștriReprezentanţii Guvernului au transmis calendarul discuţiilor cu transportatorii şi fermierii care protestează pe Centura Capitalei şi în ţară. Întâlnirile vor avea loc sâmbătă după următorul program:Ora 12.00 – Ministerul AgriculturiiOra 13.00 – Ministerul TransporturilorOra 14.00 – Autoritatea pentru Servicii FinanciareOra 15.00 – Ministerul FinanțelorPremierul Marcel Ciolacu a avut, vineri la Palatul Victoria, consultări cu reprezentanţii transportatorilor şi fermierilor, în care au fost analizate problemele semnalate de reprezentanţii celor două sectoare de activitate, soluţiile legale în acord cu normele la nivel european, precum şi modalitatea de aprobare a acestora.„V-am invitat la discuţii pentru că doar prin dialog şi stând împreună la aceeaşi masă vom găsi rezolvare la problemele pe care le-aţi ridicat. Şi noi, la Guvern, şi dumneavoastră, ne dorim ca lucrurile să meargă cât mai eficient. Din partea Guvernului avem toată deschiderea să găsim soluţiile potrivite, corecte şi aplicabile. Pentru asta, după ce am centralizat doleanţele, trebuie să găsim soluţiile, în grupuri de lucru din care să facă parte toţi cei care cunosc în detaliu fiecare nemulţumire semnalată”, a transmis ieri Ciolacu.Cu toate acestea, transportatorii şi agricultorii care au participat la discuţiile cu şeful Executivului au anunţat, la finalul întâlnirii, că li s-a promis că vor exista grupuri de lucru are vor analiza cele 40 de revendicări, dar protestul va continua, decizia de a rămâne în stradă fiind a fiecăruia dintre participanţi.           
----------------------------------

  Video  Turcia a atacat aerian ținte din Irak şi Siria după uciderea a nouă soldaţi. Erdogan a convocat o reuniune de securitate de urgenţă 
Externe
2024-01-13T14:35:28+02:00
         Turcia a efectuat lovituri aeriene împotriva unor „ţinte teroriste” în nordul Irakului şi Siria în noaptea de vineri spre sâmbătă, după uciderea a nouă dintre soldaţii săi, a anunţat Ministerul Apărării de la Ankara.         Nouă soldaţi turci au fost ucişi şi alţi patru răniţi într-un atac asupra unei baze militare turce în nordul Irakului, a anunţat acelaşi ministerul turc al apărării sâmbătă dimineaţă devreme, revizuind în creştere un bilanţ anterior de 6 morţi.„În conformitate cu drepturile noastre la autoapărare (...), au fost desfăşurate operaţiuni aeriene împotriva unor ţinte teroriste în regiunile Metina, Hakurk, Gara şi Qandil”, a informat Ministerul turc al Apărării într-un comunicat citat de AFP, potrivit Agerpres. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media           Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Armata turcă spune că a vizat „29 de ţinte, constând din grote, buncăre, adăposturi şi instalaţii petroliere” şi aparţinând Partidului Muncitorilor din Kurdistan (PKK) şi Unităţilor de Apărare a Poporului (YPG), două grupări armate kurde considerate teroriste de Turcia. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Erdogan, reuniune de securitate de urgenţăArmata Ankarei lansează în mod regulat operaţiuni terestre şi aeriene împotriva luptătorilor PKK în nordul Irakului, în Kurdistanul autonom sau în regiunea muntoasă Sinjar, în timp ce soldaţi turci sunt ucişi în zonă.Ca reacţie la acest atac puternic împotriva forţelor turce, preşedintele turc Recep Tayyip Erdogan va ţine sâmbătă la Istanbul o reuniune de securitate de urgenţă în prezenţa miniştrilor de externe, ai apărării şi de interne, a şefilor de stat major şi serviciilor de informaţii turce.113 persoane suspectate de legături cu PKK - cu care armata turcă se luptă din 1984 - au fost de asemenea arestate sâmbătă în 32 din cele 81 de provincii turce, a anunţat ministrul turc de interne Ali Yerlikaya pe reţeaua socială X.În acest context, partidul la putere AKP şi principala formaţiune de opoziţie, CHP, au decis să amâne prezentarea planificată în acest weekend a unora dintre candidaţii lor la alegerile municipale din 31 martie.            Editor :  B.P.    
----------------------------------

  Galerie Foto  La vârsta de 92 de ani, Carmen este cel mai în vârstă model din lume. Anul trecut a apărut pe coperta Vogue 
Externe
2024-01-13T10:30:40+02:00
         Carmen Dell’Orefice este cunoscută drept cel mai în vârstă model în activitate din industria modei. A fost descoperită într-un autobuz, pe când avea doar 13 ani, și lucrează și astăzi, la vârsta de 92 de ani.             Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images   Deschide galeria foto         Carmen Dell’Orefice este cunoscută drept cel mai în vârstă model în activitate din industria modei FOTO: Profimedia ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Getty ImagesCarmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia Images Carmen Dell’Orefice este cunoscută drept cel mai în vârstă model în activitate din industria modei FOTO: Profimedia ImagesLa vârsta de 92 de ani, Carmen Dell’Orefice este cel mai în vârstă model din lume FOTO: Facebook/ Carmen Dell’Orefice,     Primul contact al lui Carmen Dell’Orefice cu lumea modei a fost un eșec. După ce a fost abordată de soția fotografului Herman Landschoff, în timp ce mergea cu autobuzul la ora de balet, Dell’Orefice a făcut mai multe fotografii test, însă acestea nu au avut mare efect.Totuși, lucrurile au început să meargă destul de repede bine și doi ani mai târziu, pe când avea 15 ani, a apărut pentru prima dată pe coperta revistei Vogue, după ce a devenit modelul preferat al fotografului Erwin Blumenfeld.         Anul trecut, la vârsta de 92 de ani, Carmen Dell’Orefice a apărut din nou pe coperta Vogue Cehia, care a prezentat-o drept cel mai în vârstă model din lume.Născută la New York, Carmen a crescut doar cu mama ei și nu a avut o copilărie ușoară. Familia s-a confruntat cu probleme financiare, iar Carmen își amintește că la primele ședințe foto era atât de subnutrită încât fotografii îi umpleau golurile din rochii cu șervețele.Spune că nici măcar nu aveau telefon în casă, așa că atunci când a pozat pentru Vogue, revista a trimis un curier să o cheme la ședința foto.În primii ani, cariera de modeling nu-i aducea venituri suficiente pentru a susține familia, așa că ea și mama ei au făcut și croitorie.În plan personal, Carmen nu a dus-o foarte bine. S-a căsătorit cu Bill Miles la începutul anilor 1950, un bărbat care i-a exploatat cariera și a pus stăpânire pe toți banii pe care i-a câștigat. Au divorțat după câțiva ani, după care s-a recăsătorit cu fotograful Richard Heimann, care a părăsit-o după ce ea a decis să se retragă din modeling, în 1958.Având o situație financiară precară, Carmen s-a întors la modeling în 1978 și în scurt timp a început să aibă din nou succes. Deși putea să se retragă liniștită la pensie, a rămas în activitate până în prezent, spunând că munca îi menține tonusul și forma excelelntă de care se bucură.În 2019, Alice Pang, care avea 96 de ani, a fost desemnată cel mai în vârstă model din Asia. Însă Alice doar a cochetat cu acest domeniu începând cu vârsta de 93 de ani, în timp ce Carmen a activat în industrie decenii la rând, astfel că ea își merită pe deplin titlul de cel mai în vârstă model din lume.            Editor :  D.C.    
----------------------------------

 Cercetătorii au creat în laborator țesutul care produce lacrimi. Ce boli ar putea trata noua descoperire 
Sci-tech
2024-01-13T10:03:11+02:00
         Cercetători de la Institutul Hubrecht din Olanda au produs primul model organoid al conjunctivei umane, ţesutul implicat în producerea lacrimilor. Cu ajutorul noului model, cercetătorii au descoperit un nou tip de celule în acest ţesut - celule „tuft / smoc” - și întrevăd deja o serie de aplicabilități ale descoperirii.         Aceste celule sunt celule epiteliale rare, secretorii, care au generat un interes imunologic redus până când rapoarte din 2016 le-au legat de imunitatea de tip 2 în intestinul subţire.Se pare că aceste celule devin mai abundente în condiţii asemănătoare alergiilor şi, cel mai probabil, joacă un rol în alergii.Modelul organoid poate fi folosit acum pentru a testa medicamente pentru mai multe boli care afectează conjunctiva. Studiul a fost publicat joi, în revista Cell Stem Cell, potrivit News.ro.         Ochiul uman produce lacrimi pentru a se proteja de leziuni şi infecţii.Conjunctiva, un ţesut care acoperă partea albă a ochiului şi interiorul pleoapelor, este parţial responsabilă pentru producerea acestor lacrimi.Ea participă la producerea lacrimilor prin eliberarea de mucus. Acest mucus permite lacrimilor să se lipească de suprafaţa oculară şi o protejează de agenţii patogeni.Mai multe boli şi tulburări afectează conjunctiva, cum ar fi boala ochiului uscat, cancerul, alergiile şi infecţiile. În cazuri grave, disfuncţia acestui ţesut poate duce la orbire.Până în prezent, nu a existat un model bun al conjunctivei umane, ceea ce a limitat cercetarea funcţiei sale în caz de boală şi de sănătate.În consecinţă, există opţiuni limitate de tratament pentru bolile care afectează conjunctiva.Primul model al conjuctivei umanePentru a obţine mai multe informaţii despre compoziţia şi funcţionarea conjunctivei, grupul de la departamentul de dezvoltare al organoizilor din cadrul Institutului Hubrecht şi-a propus să dezvolte un model uman al acestui tip de ţesut, primul de acest fel.Echipa a folosit celule de la o conjunctivă umană reală pe care le-au crescut în structuri 3D în vase de laborator. Aceste structuri miniaturale derivate din organe umane reale se numesc organoizi şi funcţionează ca o conjunctivă umană reală.„Odată ce am reuşit să facem aceşti organozi funcţionali, am vrut să ştim cum este implicată conjunctiva în producerea lacrimilor”, explică Marie Bannier-Hélaouët, cercetător principal în cadrul proiectului, într-un comunicat.Conjunctiva produce componente antimicrobiene şi, prin urmare, contribuie la producerea lacrimilor în mai multe moduri decât prin simpla producţie de mucus, au descoperit cercetătorii studiind noul model realizat.Cercetătorii au modificat apoi condiţiile din vasul cu conjunctivele în miniatură pentru a mima alergiile.„Organoizii au început să producă lacrimi complet diferite: era mai mult mucus, dar existau şi mai multe componente antimicrobiene”, spune Bannier-Hélaouët.„Putem testa medicamente pentru alergii”În aceste condiţii, cercetătorii au descoperit, de asemenea, un nou tip de celule în organoizi: celulele tuft – smocuri. Denumirea de „smocuri” se referă la microvillii asemănători unei perii care se proiectează din celule.Celule similare au fost descoperite în alte ţesuturi, dar nu şi în conjunctiva umană.Acestea au devenit mai abundente în condiţiile asemănătoare alergiilor, sugerând rolul lor în reacţia ochiului la alergii.Modelul organoid nou dezvoltat deschide noi căi pentru cercetarea bolilor care afectează conjunctiva.„Putem folosi modelul nostru pentru a testa medicamente pentru alergii sau pentru sindromul ochiului uscat, de exemplu”, spune Bannier-Hélaouët.Pe termen lung, ar putea fi posibil chiar să se realizeze în laborator conjunctive naturale pentru persoanele cu arsuri oculare, cancere oculare sau poate chiar tulburări genetice.În prezent, echipa efectuează studii preclinice pe iepuri pentru a evalua dacă această abordare este fezabilă şi utilă.            Editor :  B.P.    
----------------------------------

 Scene de „groază absolută” în nordul Fâşiei Gaza. „Cadavrele zac pe străzi, oamenii sunt înfometaţi”, spune un oficial ONU 
Externe
2024-01-13T10:01:10+02:00
         Martin Griffiths, responsabil cu operaţiunile de ajutor ale ONU în Fâșia Gaza, a vorbit despre situația cruntă de pe teren, relatând despre colegii săi că au asistat la „scene de groază absolută”, relatează CNN.         „Cadavrele zac pe stradă. Oameni înfometați opresc camioanele în căutarea a ceea ce pot obţine pentru a supravieţui”, a declarat Griffiths, subsecretarul general al ONU pentru afaceri umanitare şi coordonator pentru ajutor de urgenţă, membrilor Consiliului de Securitate al ONU. Griffiths a spus că mulţi oameni nu mai aveau case în care să se întoarcă, sunt adăposturi în enclavă care găzduiesc mult mai mulţi oameni decât capacitatea normală.Mâncarea şi apa se termină şi riscul de foamete creşte pe zi ce trece, a adăugat el.         Sistemul de sănătate, a spus el, se află „într-o stare de colaps”. Femeile nu au putut să nască în siguranţă, copiii nu se pot vaccina, bolile infecţioase sunt în creştere şi oamenii caută adăpost în curţile spitalelor.Griffiths spune că trimiterea convoaielor umanitare în nord au fost îngreunată din cauza condițiilor imposibile, iar siguranţa lucrătorilor umanitari fiind pusă în pericol.„Ordinele de evacuare sunt necruţătoare. Pe măsură ce operaţiunile terestre se deplasează spre sud, bombardamentele aeriene s-au intensificat în zonele în care civililor li s-a spus să se mute pentru siguranţa lor”, a declarat Griffiths referindu-se la politicile de evacuare ale Israelului.„Nu există un loc sigur în Gaza. O viaţă umană demnă este aproape imposibilă”, a spus el.Dar şeful umanitar al ONU le-a cerut oamenilor să nu uite „cele 1.200 de persoane ucise, miile rănite şi sutele luate în atacul brutal al Hamas şi al altor grupuri armate asupra Israelului din 7 octombrie”.„Ceea ce am văzut din 7 octombrie este o pată pe conştiinţa noastră colectivă. Dacă nu acţionăm, va deveni o urmă care nu se va șterge niciodată”, a spus Griffiths.            Editor :  C.L.B.    
----------------------------------

 Rebelii houthi au atacat din greșeală o navă care transporta petrol rusesc   
Externe
2024-01-13T09:29:47+02:00
         Rebelii houthi au lansat din greșeală un atac cu rachete asupra unei nave care transporta petrol rusesc, vineri, în largul Yemenului, a declarat firma britanică de securitate maritimă Ambrey, potrivit Reuters.          Organizația United Kingdom Maritime Trade Operations (UKMTO) a declarat că a primit un raport privind lansarea unei rachete la 90 de mile nautice la sud-est de orașul-port Aden din Yemen.„Comandantul navei a raportat că o rachetă a aterizat în apă la 400-500 de metri distanță și că a fost urmată de trei ambarcațiuni de mici dimensiuni”, se arată în nota consultativă a UKMTO, adăugând că nu s-au înregistrat răniți sau pagube.Potrivit companiei Ambrey, „acesta a fost a doua navă care transporta petrol rusesc luată drept țintă din greșeală de rebelii houthi”.         Militanții houthi din Yemen, susținuți de Iran, care controlează o mare parte din Yemen, au lansat mai multe atacuri cu drone și rachete asupra navelor comerciale occidentale în Marea Roșie începând cu 19 noiembrie, în ceea ce ei spun că este un protest împotriva operațiunilor militare ale Israelului în Gaza.Drept răspuns, Statele Unite și Marea Britanie au atacat vineri și sâmbătă ținte militare houthi din Yemen. Rusia, un aliat al Iranului și partener al principalelor puteri arabe, a denunțat loviturile și a cerut o reuniune urgentă a Consiliului de Securitate al ONU.„Un petrolier sub pavilion panamez a observat trei bărci în timp ce tranzita spre est prin coridorul internațional recomandat”, se arată în raportul Ambrey, adăugând că nava a raportat că o rachetă a lovit apa.Ambrey a apreciat că nava a fost țintită din greșeală, pe baza unor informații publice mai vechi potrivit cărora nava ar avea legătură cu Regatul Unit.            Editor :  C.L.B.    
----------------------------------

 Alegeri în Taiwan: Vicepreședintele pro-independență Lai Ching-te a câștigat alegerile prezidențiale  
Externe
2024-01-13T15:51:58+02:00
         Taiwanezii îşi aleg sâmbătă preşedintele, sub privirea ameninţătoare a Chinei, care revendică insula. Cine va ieşi învingător - candidatul care susţine că Taiwanul este deja independent, cel care vrea să se apropie de Beijing sau outsider-ul?, întreabă AFP într-o analiză preluată de Agerpres.         Lai Ching-te a câștigat alegerile prezidențiale ACTUALIZARE 15,48 Vicepreşedintele în exerciţiu al Taiwanului, Lai Ching-te, candidat la preşedinţie din partea Partidului Democrat Progresist (DPP), a câştigat sâmbătă alegerile prezidenţiale, obţinând 40,2% din voturi, potrivit rezultatelor anunţate după numărarea sufragiilor în 98% din secţiile de votare, transmite France Presse, preluată de Agerpres.Principalul său adversar, Hou Yu-ih, în vârstă de 66 de ani, candidat din partea Kuomintang (KMT), care pledează pentru legături mai strânse cu Beijingul, a obţinut 33,4% din voturi, potrivit acestei numărători a Comisiei Electorale Centrale.Hou Yuh-ih și-a recunoscut înfrângereaACTUALIZARE 15,10 Candidatul principalului partid de opoziţie din Taiwan, Kuomintang, care este favorabil unei apropieri de China, şi-a recunoscut sâmbătă înfrângerea la alegerile prezidenţiale, informează France Presse, preluată de Agerpres.         „Respect decizia finală a poporului taiwanez” şi „îi felicit pe Lai Ching-te şi Hsiao Bi-khim (co-listiera sa) pentru alegerea lor, în speranţa că ei nu vor dezamăgi aşteptările poporului taiwanez”, a declarat Hou Yuh-ih în faţa susţinătorilor săi.Candidatul pro-independență, pe primul loc (rezultate parțiale)ACTUALIZARE 13:30 Alegerile s-au încheiat, a început numărarea voturilor, care se face manual.Vicepreședintele Lai Ching-te conduce la numărul de voturi primite, potrivit numărătorii parțiale, scrie BBC.Mai mult de trei milioane de voturi au fost exprimate pentru Lai - care conduce cu aproximativ 42,6% din voturi, potrivit principalelor televiziuni din Taiwan. Hou Yu-ih se află pe locul 2, cu aproximativ 33,24%, iar Ko Wen-je pe 3, cu 24,5%.Blinken cere pace şi stabilitate în Strâmtoarea TaiwanACTUALIZARE 09:05 Şeful diplomaţiei americane Antony Blinken a subliniat vineri în timpul unei întâlniri cu un înalt responsabil chinez importanţa „menţinerii păcii şi stabilităţii în Strâmtoarea Taiwan”, în momentul când insula revendicată de Beijing îşi alege sâmbătă viitorul preşedinte, relatează France Presse.Întorcându-se pentru scurt timp la Washington între ultimul său turneu în Orientul Mijlociu şi deplasarea la forumul economic de la Davos, secretarul de stat american a discutat cu Liu Jianchao, care este şeful diviziei internaţionale a Comitetului Central al Partidului Comunist Chinez.În timpul acestei întâlniri, Blinken „a reiterat importanţa menţinerii păcii şi stabilităţii în Strâmtoarea Taiwan şi în Marea Chinei de Sud”, o zonă contestată şi scenă a unor incidente recente între Beijing şi Manila, a declarat purtătorul de cuvânt al Departamentului de Stat american Matthew Miller într-un comunicat.Washingtonul nu recunoaşte Taiwanul ca stat şi consideră Republica Populară Chineză drept singurul guvern legitim, dar oferă totuşi insulei ajutor militar semnificativ. Statele Unite se declară în favoarea unui statu-quo, care, consideră ele, garantează pacea, notează AFP.China nu a menţionat Taiwanul în declaraţia făcută după întâlnirea bilaterală şi a indicat că cele două părţi au convenit „să continue să consolideze dialogul şi cooperarea”.„Dl. Liu a expus poziţia Chinei cu privire la problemele pertinente, subliniind că cele două părţi ar trebui să se apropie pentru a promova dezvoltarea stabilă, sănătoasă şi durabilă a relaţiilor China-SUA”, potrivit unui comunicat al biroului său, publicat pe WeChat.Cine sunt favoriții Secţiile de votare s-au deschis la ora 08:00 (02:00 ora României) şi s-au închis la 16:00 (10:00 ora României), rezultatele fiind aşteptate în cursul serii.Pe această insulă cu o populaţie de 23 de milioane de locuitori situată la 180 de kilometri de coasta chineză, considerată un model de democraţie în Asia, alegerile sunt organizate într-un singur tur.Favoritul scrutinului este vicepreşedintele Lai Ching-te din partea Partidului Democrat Progresist (DPP), considerat de Beijing drept „un pericol grav”, deoarece este pe aceeaşi linie cu preşedintele în funcţie, Tsai Ing-wen, care susţine că insula este, de facto, independentă.După alegerile din 2016, China a întrerupt orice comunicare la nivel înalt cu Taiwan, pe care îl consideră una dintre provinciile sale.Contracandidatul său, Hou Yu-ih din partea Kuomintang (KMT), principalul partid de opoziţie, pledează pentru o apropiere de Beijing.Al treilea candidat, Ko Wen-je, din partea micii formaţiuni Partid Popular din Taiwan (TPP), se prezintă ca fiind anti-establishment.Vineri seara, cei trei candidaţi au avut ultimele mitinguri de campanie în faţa a zeci de mii de oameni, pe această insulă unde rata de participare la alegerile prezidenţiale din 2020 a fost aproape de 75%.Citește și: Care e miza alegerilor din Taiwan. China amenință că votul e o decizie între „pace și război”China amenințăÎntreaga săptămână, Beijingul şi-a crescut presiunea diplomatică şi militară. Joi, cinci baloane chineze au traversat din nou linia mediană care separă insula autonomă de China, potrivit Ministerului Apărării din Taiwan, care a observat, de asemenea, zece avioane şi şase nave de război.Beijingul le-a cerut alegătorilor taiwanezi să facă „alegerea corectă”, iar armata chineză a promis că va „zdrobi” orice încercare de „independenţă” în Taiwan.„Sincer, Beijingul ar trebui să înceteze să se amestece în alegerile din alte ţări şi să şi le organizeze pe ale sale”, a declarat ministrul de externe taiwanez Joseph Wu.Lai Ching-te a denunţat „principiul chinez al unei singure Chine”. „Pace fără suveranitate este la fel ca în Hong Kong”, a avertizat candidatul.Statutul Taiwanului este unul dintre cele mai explozive subiecte în rivalitatea dintre China şi Statele Unite, principalul susţinător militar al insulei, iar Washingtonul intenţionează să trimită o „delegaţie informală” la Taipei după vot.Taiwanezii votează, de asemenea, pentru reînnoirea Parlamentului, unde DPP ar putea să îşi piardă majoritatea.Taiwan produce 70% din semiconductorii planeteiPotrivit lui Mathieu Duchâtel, directorul programului Asia din cadrul Institutului Montaigne, „dacă DPP câştigă preşedinţia, dar fără o majoritate parlamentară, aceasta ar limita amploarea înfrângerii pentru Beijing”.„Acest lucru ar deschide Chinei posibilitatea unei strategii de influenţă care să vizeze Parlamentul pentru a neutraliza DPP cu obiectivul de a convinge populaţia taiwaneză că sistemul democratic nu funcţionează”, a adaugat el. „Dar reduce şi riscul unui conflict puternic în strâmtoare, prin crearea unei forme de echilibru”.Un astfel de conflict ar fi dezastruos pentru economie. Insula furnizează 70% din semiconductorii planetei, iar peste 50% din containerele transportate în întreaga lume trec prin Strâmtoarea Taiwan.După cum notează Marc Julienne din cadrul Institutului Francez de Relaţii Internaţionale (IFRI), „chiar dacă KMT va ajunge la putere, nu sunt sigur că putem spune că este o victorie pentru China”.În cele din urmă, „taiwanezii sunt cei care îşi aleg preşedintele, vicepreşedintele şi Parlamentul, aşa că va fi o victorie pentru Taiwan, orice s-ar întâmpla”.            Editor :  B.P.    
----------------------------------

 10 ani de conflict, haos și foamete în Yemen, țara rebelilor Houthi. Jumătate din victimele războiului civil au murit de foame și sete 
Externe
2024-01-13T08:00:54+02:00
         Republica Yemen trece printr-o perioadă de instabilitate majoră din 2014, când forțele Houthi susținute de Iran au luat cu asalt capitala Sanaa și au răsturnat guvernul recunoscut internațional și susținut de Arabia Saudită, declanșând un război civil. De atunci haosul, conflictele și foametea au dictat în țara rebelilor care acum atacă nave comerciale în Marea Roșie, notează CNN.         Conflictul din Yemen s-a transformat într-un război mai extins în 2015, când o coaliție condusă de Arabia Saudită a intervenit în încercarea de a-i învinge pe Houthi.Opt ani mai târziu, coaliția nu a reușit să-i alunge pe Houthi, care rămân în controlul unei mari părți a Yemenului. În cele din urmă, a fost semnat un acord de încetare a focului în 2022, care a expirat după șase luni. Părțile aflate în conflict nu au revenit, totuși, la luptele pe scară largă.Războiul a declanșat una dintre cele mai grave crize umanitare din lume, cu sute de mii de morți și împingând populația din anumite părți ale țării în foamete.4 din 5 yemeniți au nevoie de ajutor umanitar         17 milioane de oameni suferă în prezent de nesiguranță alimentară în Yemen, afirmă agenția ONU Programul Alimentar Mondial, avertizând că situația umanitară și lipsa alimentelor și a altor provizii esențiale au „potențialul de a aduce milioane de oameni mai aproape de foame și moarte”.De asemenea, conflictul a făcut ravagii în infrastructura țării, a exacerbat colapsul economic și a dus la strămutarea pe scară largă a populației.Astăzi, peste 24 de milioane de oameni – peste 80% din populație – au nevoie de ajutor umanitar și protecție, potrivit ONU. Aproximativ trei milioane de persoane au fost strămutate din casele lor, sute de mii și-au pierdut locurile de muncă, iar mai mult de jumătate din populație trăiește acum în sărăcie extremă.377.000 de victimeConflictul a ucis până la aproximativ 377.000 de persoane, potrivit unui raport din 2021 al Programului Națiunilor Unite pentru Dezvoltare (PNUD), dintre care mai mult de jumătate au murit din cauze indirecte asociate conflictului - cum ar fi lipsa de hrană, apă și asistență medicală.Până acum, doar 38,9% din nevoile de finanțare umanitară ale Yemenului sunt satisfăcute, spune Oficiul Națiunilor Unite pentru Coordonarea Afacerilor Umanitare (OCHA), cu un deficit de finanțare de 2,7 miliarde de dolari încă necesar.Republica Yemen este o țară în Orientul Mijlociu situată în Peninsula Arabică din sud-vestul Asiei. Este mărginită de Arabia Saudită la nord, Marea Roșie la vest, Marea Arabă și Golful Aden la sud, și Oman la est. Teritoriul Yemenului include peste 200 insule, cea mai mare fiind Socotra, la cam 415 km la sudul Yemenului, lângă coasta Somaliei.            Editor :  M.I.    
----------------------------------

 „Kim Jong Un intră într-o fabrică de scutece. Când a ieșit, se făceau și...” Cum sună „anecdotele revoluționare” publicate de Phenian 
Externe
2024-01-13T08:41:08+02:00
         Agenția de de presă din Coreea de Nord, KCNA, a publicat pe site-ul său oficial, într-o secțiune specială intitulată „Anecdote revoluționare”, o serie de povești și întâmplări cu și despre liderul suprem de la Phenian, Kim Jong Un. De asemenea, sub titlul „De-a pururi în memoria poporului”, sunt publicate povești similare despre „liderul etern” al Coreei de Nord, Kim Ir Sen, ori fostul președinte Kim Jong Il. Într-o astfel de „anecdotă” se relatează o întâmplare în care Kim Jong Un a vizitat o fabrică de scutece și a spus că, dacă s-ar face și șervețele umede pentru bebeluși, „poporul ar fi mai fericit”. După vizită, fabrica a început să producă șervețele umede. Parfumate.         Printre deciziile „revoluționare” luate de liderul suprem nord-coreean se numără și înființarea unei linii de autobuz pentru nord-coreenii care doresc să viziteze o „galerie de tir” de la periferia Phenianului.„Aceasta era o problemă constantă, în condițiile în care galeria se afla departe de centrul orașului”, conform KCNA.Realizând imediat gravitatea situației, Kim Jong Un a arătat că e dificil pentru vizitatori să ajungă aici în lipsa transportului public         Liderul suprem a cerut înființarea unei linii de autobuz care să facă legătura între Phenian și poligon, inclusiv în zilele de duminică, în care „mulți oameni vin aici în vizită cu familia”.„Noile stații de autobuz sunt consecința dragostei călduroase și grijii pe care stimatul secretar general le manifestă în mod constant față de popor, astfel încât oamenii să se poate bucura liniștiți de activitățile culturale, lipsiți de orice fel de griji”, se arată în materialul publicat de KCNA.Cititorul mai poate afla cu acest prilej despre alte decizii și fapte revoluționare luate de tovarășul Kim, precum plimbarea prin Phenian la miezul nopții într-un troleibuz care„arată mai bine noaptea”.Probabil cel mai bun banc „oficial” nord-coreean: Vă e frig? Mai puneți o ușă la intrare!Alte „anecdote” - unele situate de-a dreptul la limita bancurilor politice - îl au în centrul lor pe „președintele etern” al Coreei de Nord, nimeni altul decât Kim Ir Sen.Se spune că odată, demult, în anul Juche 47 (anul 1958, calendarul oficial nord-coreean are ca „an 1” anul 1912, în care s-a născut Kim Ir Sen), „părintele națiunii nord-coreene” a intrat într-un magazin.În magazin era frig.„În magazin trebuie să fie cald”, a decretat Kim Ir Sen, care a aruncat cu acest prilej „o privire îngrijorată” către membrii delegației care-l însoțeau.Prin urmare, oficialii au decis „să mai pună o ușă” la intrare și să le ofere vânzătoarelor șosete din bumbacUlterior, aflăm că „Președintele a revenit în vizită la magazin pentru a transmite cele mai calde urări de iubire față de vânzătoare”.Cu altă ocazie, în timpul războiului coreean (1950-1953), Kim Ir Sen, bunicul actualului lider, Kim Jon Un, le-a arătat militarilor nord-coreeni cum „să vâneze tancuri inamice fără arme (tunuri). Practic, cu mâinile goale. Conform propagandei Phenianului, militarii nord-coreeni au reușit astfel să îl oblige pe inamic „să intre în defensivă”.           
----------------------------------

 „Marele Inel”, o megastructură cosmică ce nu ar trebui să existe, a fost descoperită în spațiu. Cât de mare este „Big Ring” 
Sci-tech
2024-01-13T08:00:17+02:00
         Astronomii au descoperit o megastructură cosmică în formă de inel, ale cărei proporţii sfidează teoriile existente despre univers, potrivit The Guardian.          Aşa-numitul Big Ring are un diametru de aproximativ 1,3 miliarde de ani-lumină, fiind una dintre cele mai mari structuri observate vreodată. Aflat la peste 9 miliarde de ani lumină de Pământ, este prea slab pentru a fi văzut direct, dar diametrul său pe cerul nopţii ar fi echivalent cu 15 luni pline.Observaţiile, prezentate joi în cadrul celei de-a 243-a reuniuni a Societăţii Astronomice Americane din New Orleans, sunt semnificative deoarece dimensiunea Marelui Inel pare să sfideze o ipoteză fundamentală în cosmologie, numită principiul cosmologic. Acesta afirmă că, peste o anumită scară spaţială, universul este omogen şi arată identic în toate direcţiile.„Conform teoriilor cosmologice actuale, nu credeam că structurile la această scară sunt posibile”, a declarat Alexia Lopez, doctorandă la University of Central Lancashire, care a condus analiza. „Ne-am putea aştepta poate la o singură structură extrem de mare în tot universul nostru observabil”.         În teorie, mărirea universului ar trebui să dezvăluie o întindere vastă, fără caracteristici. Cu toate acestea, Marele Inel este una dintre structurile de dimensiuni neaşteptat de mari, aflate pe o listă din ce în ce mai mare. Printre altele se numără şi Arcul Gigant, care apare chiar lângă Marele Inel şi care a fost de asemenea descoperit de Lopez în 2021. Astronomii au calculat că limita teoretică actuală a dimensiunii structurilor este de 1,2 miliarde de ani lumină, dar Marele Inel şi Arcul Gigant, care se întinde pe o suprafaţă estimată la 3,3 miliarde de ani lumină, încalcă această limită.În mod curios, cele două structuri se află la aceeaşi distanţă de Pământ, în apropierea constelaţiilor lui Boötes the Herdsman, ceea ce ridică posibilitatea ca ele să facă parte dintr-un sistem cosmologic conectat.„Aceste ciudăţenii continuă să fie ascunse, dar cu cât găsim mai multe, va trebui să ne confruntăm cu faptul că poate modelul nostru standard trebuie regândit”, a declarat Lopez. „Avem nevoie de o teoremă complet nouă a cosmologiei”.Big Ring a fost descoperit prin analiza datelor din Sloan Digital Sky Survey (SDSS), un catalog de quasari îndepărtaţi. Aceste obiecte sunt atât de strălucitoare încât pot fi văzute de la miliarde de ani lumină distanţă şi acţionează ca nişte lămpi gigantice şi îndepărtate, luminând galaxiile intermediare pe care lumina lor le traversează pe drum şi care, altfel, ar rămâne nevăzute.              Editor :  C.L.B.    
----------------------------------

 Tiraspolul acuză Chişinăul că antrenează soldaţi ucraineni pentru a „comite atacuri teroriste pe teritoriul Transnistriei” 
Externe
2024-01-13T07:44:56+02:00
         Regiunea pro-rusă Transnistria a acuzat vineri autorităţile centrale de la Chişinău că antrenează soldaţi ucraineni pentru a lansa atacuri asupra instituţiilor şi liderilor din regiunea separatistă. Guvernul pro-european al Republicii Moldova, care denunţă războiul Rusiei în Ucraina, a negat imediat acuzaţia.         Ministerul Securităţii de Stat din Transnistria a declarat că peste 60 de militari, majoritatea cu experienţă în războiul din Ucraina, sunt antrenaţi de specialişti străini în scopul lansării de atacuri asupra regiunii separatiste.„Sunt antrenaţi să comită atacuri teroriste pe teritoriul Transnistriei”, a spus ministerul într-un comunicat citat de Reuters, potrivit Agerpres.„În discuţie sunt infrastructuri, atacuri asupra posturilor militare şi răpirea şi uciderea liderilor şi oficialilor de securitate din regiune”.         Mariana Sarî, un înalt oficial din cadrul Biroului politici de reintegrare al guvernului Republicii Moldova, care se ocupă de regiune, a declarat că aceste acuzaţii sunt „o provocare în scopuri strict propagandistice”.Autorităţile din regiune au raportat săptămâna aceasta un schimb de focuri la graniţa cu Ucraina. Partea ucraineană a spus că nu ştie nimic despre acest incident.Autorităţile de la Tiraspol au acuzat anterior Ucraina de complot în vederea asasinării liderilor transmistreni, acuzaţii negate de Kiev.Enclava separatistă a existat în ultimii 30 de ani alături de Republica Moldova, la graniţa sa de est, cu puţine tulburări sau violenţe, dar tensiunile au crescut de la începutul anului.Transnistria, care primeşte un ajutor financiar considerabil din partea Moscovei şi nu are parte de recunoaştere internaţională, a denunţat impunerea de către guvernul Republicii Moldova a taxelor de import-export, despre care spune că îi vor paraliza afacerile.Încercările internaţionale de a pune capăt conflictului îngheţat din Republica Moldova, sub egida OSCE, stagnează de zeci de ani. Liderii separatişti au anunţat joi că ministrul de externe al regiunii va avea o întâlnire săptămâna viitoare cu un înalt oficial de la Chişinău şi cu reprezentanţi OSCE.            Editor :  B.P.    
----------------------------------

 Armata SUA a atacat din nou Yemenul cu rachete Tomahawk lansate de pe mare 
Externe
2024-01-13T08:48:36+02:00
         Mass-media rebelilor houthi yemeniţi au relatat sâmbătă despre noi lovituri asupra Yemenului, a doua zi după bombardamentele americane şi britanice împotriva unor ţinte militare ale acestei mişcări acuzate că ameninţă traficul maritim internaţional în Marea Roşie. La rândul lor, oficiali ai armatei americane au spus că rebelii houthi și-au continuat atacurile cu rachete după după operațiunea declanșată de SUA, Marea Britanie și aliații lor.         ACTUALIZARE Washingtonul a anunţat că a efectuat o lovitură împotriva rebelilor houthi din Yemen, a doua zi după bombardamentele americane şi britanice contra unor obiective ale acestei mişcări acuzate că ameninţă traficul maritim internaţional în Marea Roşie.„Forţele americane au efectuat o lovitură împotriva unui obiectiv radar în Yemen” în jurul orei 03.45 locale sâmbătă (02.45 ora României), a informat Comandamentul militar central al Statelor Unite (Centcom) într-un comunicat citat de AFP, potrivit Agerpres.Forțele americane au lansat rachete Tomahawk de pe distrugătorul USS Carney.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Canalul rebelilor houthi al-Masirah a anunţat anterior atacuri americane asupra a cel puţin unui sit din capitala Sanaa.Știrea inițialăAtacurile americane au vizat cel puţin un loc din capitala Sanaa sâmbătă dimineaţă, potrivit canalului al-Masirah, scrie Agerpres, preluând AFP.Ulterior, armata americană a confirmat că a avut loc un nou atac.Și rebelii houthi au tras asupra navelor din Marea Roșie după atacurile britanice şi americane de vineri, a spus armata americană.Rebelii houthi au lansat o rachetă antinavă „ca răspuns” la atacurile americane şi britanice asupra poziţiilor grupării rebele din Yemen, a declarat vineri un general american.„Ştim că au tras cel puţin o rachetă ca ripostă”, a declarat presei generalul Douglas Sims din cadrul Statului Major american, precizând că racheta nu a lovit nicio navă.În contextul războiului dintre Israel şi Hamas, tensiunea a crescut în Marea Roşie în ultimele săptămâni cu atacurile houthi care vizează traficul maritim în solidaritate cu Fâşia Gaza.Primele atacuri americane şi britanice au vizat ţinte militare deţinute de houthi, care controlează zone mari din Yemen, inclusiv capitala Sanaa, aducând din nou în atenţie temerile cu privire la o răspândire regională a războiului din Gaza.Atacurile americano-britanice de vineri,„73 de raiduri”, au vizat ţinte militare în Sanaa şi în guvernoratele Hodeida (vest), Taiz (sud), Hajjah (nord-vest) şi Saada (nord), a indicat mai devreme purtătorul de cuvânt al al rebelilor houthi, în timp ce armata americană a menţionat 30 de poziţii militare vizate de un total de peste 150 de lovituri.Secretarul general al ONU Antonio Guterres a cerut „tuturor părţilor implicate să evite escaladarea (...) în interesul păcii şi a stabilităţii în Marea Roşie şi, în general, a regiunii”, potrivit purtătorului său de cuvânt, Stephane Dujarric.            Editor :  B.P.    
----------------------------------

 Unul dintre fondatorii USR Diaspora, președintă a filialei din Franța, pleacă din partid: Mă opresc aici pentru că nu mai cred în USR 
Actualitate
2024-01-13T00:33:22+02:00
         Președinta filialei din Franța a USR, care se numără printre fondatorii organizației din diaspora a formațiunii politice conduse de Cătălin Drulă, pleacă din partid. Anca Sawaya și-a anunțat decizia pe Facebook. „Nu mai cred în USR”, a scris ea. „Un partid care nu e capabil să aplice în interior conceptele pe care le susține în exterior, nu poate fi un partid altfel” a subliniat Sawaya.         Anca Sawaya: „USR- Final de capitolUn partid care nu e capabil să aplice în interior conceptele pe care le susține în exterior, nu poate fi un partid altfel.În 2016 am hotărât să nu mai stau „deoparte” şi să mă implic în politică alături de câțiva români din diaspora, la fel de entuziaşti ca mine şi plini de speranțe într-un viitor mai bun pentru România.         Au urmat mai mulți ani în care alături de ei am dedicat mii de ore de muncă voluntară „salvării României” de corupție, de penalii din funcții publice sau de hoția generalizată. Am fost membru fondator şi Vicepreşedintă a USR Diaspora, membru în Biroul Național al USR şi Preşedinta filialei USR Franța Elveția şi m-am implicat în majoritatea campaniilor cu toată convingerea, pe timpul şi pe banii mei, eu având o carieră profesională de succes în Franța şi fără pretenții la funcții publice în România.Am crezut în USR şi i-am convins şi pe alții să creadă. M-am înşelat.Azi mă opresc aici pentru că nu mai cred în USR. Nu vă mai pot spune că USR e altfel după ce am văzut excluderi abuzive pentru delict de opinie, delațiuni în serie, epurări, fraudări de alegeri interne prin metoda „autobuzul” cu voturi de pe adrese de e-mail false, promovarea unor impostori mediocri în funcții publice, a unor oameni fără CV-uri sau parcursuri profesionale legitime, dar corect afiliați cu o anumită tabără din partid, cenzura de pe grupurile interne, minciunile şi bullyingul sistematic aplicat membrilor cu altfel de păreri („sabotori”) în scopul eliminării competiției, încălcarea repetata a statutului intern sau a deciziilor luate de Biroul Național sau de Congres, o conducere complet deconectată de baza partidului şi de realitate etcMai există şi oameni oneşti, există şi aleşi locali competenți, ca Dominic Fritz, primar al Timişoarei sau Allen Coliban la Braşov, există şi organizații locale care functionează. Dar tot aşa există multe alte locuri, prea multe, unde fraudele, cenzura sunt modul obisnuit de funcționare. Din pacate USR Diaspora este de multa vreme unul dintre acele locuri.Din acest motiv, entuziasmul primilor ani, energia şi motivația pentru actiune s-au diminuat extrem de mult. Numărul membrilor a scăzut la o treime față de acum câțiva ani. Chiar cei rămaşi, în filiale ca Diaspora nu sunt toți reali, ci amestecați cu membri fictivi cu date false utilizați pentru a frauda scrutinele interne.Pentru toate aceste motive, drumul meu alături de USR se opreşte azi aici.Voi rămâne în continuare implicată în comunitatea noastră românească de la Paris cu gândul acasă, în România.” Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media            Editor :  Liviu Cojan    
----------------------------------

 BNR: Inflația se va mări în ianuarie și își va relua apoi descreșterea graduală. Dobânzile rămân la același nivel 
Economie
2024-01-13T00:16:40+02:00
         Rata anuală a inflaţiei se va mări în prima lună a anului curent şi îşi va relua apoi descreşterea graduală, pe o traiectorie mai joasă decât cea evidenţiată în prognoza pe termen mediu din noiembrie 2023, potrivit Băncii Naţionale a României.          „Potrivit actualelor evaluări, rata anuală a inflaţiei se va mări în prima lună a anului curent şi îşi va relua apoi descreşterea graduală, pe o traiectorie mai joasă decât cea evidenţiată în prognoza pe termen mediu din noiembrie 2023. Creşterea va fi antrenată de majorarea şi introducerea în luna ianuarie a unor taxe şi impozite indirecte în scopul continuării consolidării bugetare, în timp ce scăderea ulterioară a ratei inflaţiei va avea, pe mai departe, ca resorturi majore factori pe partea ofertei - prioritar efecte de bază dezinflaţioniste şi corecţii descendente ale cotaţiilor materiilor prime agroalimentare şi ale cotaţiei ţiţeiului -, precum şi dinamica în descreştere a preţurilor importurilor”, arată comunicatul BNR privind decizia de politică monetară, conform Agerpres. Conform sursei citate, incertitudini şi riscuri la adresa perspectivei inflaţiei decurg totuşi din pachetul integral de măsuri fiscal-bugetare implementat recent în vederea susţinerii procesului de consolidare bugetară, precum şi din măsura de plafonare a adaosului comercial la produse alimentare de bază ce urmează să expire în luna februarie 2024. Incertitudini şi riscuri semnificative sunt asociate conduitei viitoare a politicii fiscale şi de venituri, având în vedere execuţia bugetară din 2023 şi coordonatele programului bugetar aprobat pentru 2024, precum şi implicaţiile noii legislaţii privind pensiile şi dinamica salariilor în sectorul public, ce ar putea reclama suplimentarea în perspectivă a pachetului de măsuri fiscal-bugetare corective, inclusiv în contextul procedurii de deficit excesiv şi al condiţionalităţilor ataşate altor acorduri încheiate cu CE. De asemenea, incertitudini şi riscuri la adresa perspectivei activităţii economice, implicit a evoluţiei pe termen mediu a inflaţiei, continuă să genereze războiul din Ucraina şi conflictul din Orientul Mijlociu, precum şi evoluţiile economice sub aşteptări din Europa, îndeosebi din Germania. Totodată, absorbţia fondurilor europene, în principal a celor aferente programului Next Generation EU, este condiţionată de îndeplinirea unor ţinte şi jaloane stricte. Ea este însă esenţială pentru realizarea reformelor structurale necesare, inclusiv a tranziţiei energetice, dar şi pentru contrabalansarea, cel puţin parţială, a efectelor contracţioniste ale conflictelor geopolitice şi ale înăspririi condiţiilor economice şi financiare pe plan internaţional.          Potrivit BNR, relevante sunt, de asemenea, perspectiva conduitei politicilor monetare ale BCE şi Fed, precum şi atitudinea băncilor centrale din regiune. În şedinţa de vineri, 12 ianuarie 2024, pe baza evaluărilor şi a datelor disponibile în acest moment, precum şi în condiţiile incertitudinilor ridicate, Consiliul de administraţie al BNR a hotărât menţinerea ratei dobânzii de politică monetară la nivelul de 7,00 % pe an. Totodată, s-a decis menţinerea ratei dobânzii pentru facilitatea de creditare (Lombard) la 8,00 % pe an şi a ratei dobânzii la facilitatea de depozit la 6,00 % pe an. De asemenea, Consiliul de administraţie al BNR a hotărât menţinerea nivelurilor actuale ale ratelor rezervelor minime obligatorii pentru pasivele în lei şi în valută ale instituţiilor de credit.Deciziile CA al BNR vizează readucerea durabilă a ratei anuale a inflaţiei în linie cu ţinta staţionară de 2,5 % 1 punct procentual, inclusiv prin ancorarea anticipaţiilor inflaţioniste pe termen mediu, într-o manieră care să contribuie la realizarea unei creşteri economice sustenabile. În contextul actual, mixul echilibrat de politici macroeconomice şi implementarea de reforme structurale inclusiv prin utilizarea fondurilor europene care să stimuleze potenţialul de creştere pe termen lung sunt esenţiale pentru menţinerea stabilităţii macroeconomice şi întărirea capacităţii economiei româneşti de a face faţă unor evoluţii adverse. BNR precizează că monitorizează atent evoluţiile mediului intern şi internaţional şi va continua să utilizeze instrumentele de care dispune în vederea îndeplinirii obiectivului fundamental privind stabilitatea preţurilor pe termen mediu. Minuta deliberărilor privind adoptarea deciziei de politică monetară în cadrul şedinţei de astăzi va fi publicată pe website-ul BNR în data de 25 ianuarie 2024, la ora 15:00. Conform calendarului anunţat, următoarea şedinţă a CA al BNR dedicată politicii monetare va avea loc în data de 13 februarie 2024.                
----------------------------------

 Austria își menține veto privind aderarea României și Bulgariei la Schengen cu granițele terestre: „O includere completă ar fi greșită” 
Externe
2024-01-13T00:07:37+02:00
         Austria își menține veto privind aderarea României și a Bulgariei la Schengen cu granițele terestre, anunță ministrul de Interne Gerhard Karner, potrivit agenției presă APA, citată de G4Media.ro: „Controalele la frontierele terestre sunt încă necesare”, a declarat acesta.         Ministrul de interne Gerhard Karner a transmis că „o includere în acest stadiu ar fi greșită”. Karner a mai spus că vrea să mențină dreptul de veto împotriva aderării României și Bulgariei la Schengen, dar că nu impune condiții concrete celor două țări. Declarațiile au fost făcute într-un interviu acordat ziarului „Presse”.„Nu este vorba doar de România și Bulgaria. Întregul sistem de migrație este într-o situație dezastruoasă. Nu eu sunt cel care dă note pentru România și Bulgaria. Fac campanie la nivel european pentru un sistem funcțional. Iar acest lucru se va întâmpla doar dacă granița externă va fi protejată. Aceasta este, de asemenea, o parte esențială a noului pact privind azilul și migrația asupra căruia UE a convenit și pe care trebuie să îl punem în aplicare. Numai atunci va putea exista din nou o libertate deplină de circulație în UE”, a declarat acesta.„Împreună cu România și Bulgaria, am făcut acum un pas înainte cu Schengen aerian și, de altfel, și cu Schengen maritim. Și trebuie să continuăm să avansăm pas cu pas”, a adăugat Karner.Declarațiile ministrului de Interne austriac au loc în contextul în care România a aderat la Schengen, dar doar cu spațiile aerian și maritim, miza principală a negocierilor fiind aderarea terestră.           
----------------------------------

 Ministrul Agriculturii: Importăm 60% din consumul de carne de porc şi exportăm jumătate din producţia de carne de pui 
Economie
2024-01-12T23:45:49+02:00
         Ministrul Agriculturii, Florin Barbu, afirmă că România produce 40% din cantitatea de carne de porc pe care o consumă şi exportă jumătate din producţia de carne de pui. El anunţă că Ministerul Agriculturii va face investiţii în locuri de cazare în sectorul suin pentru reproducţie, pentru a asigura o parte cât mai mare a consumului intern, transmite News.ro.          Prezent, vineri, în judeţul Prahova, unde a vizitat o fermă din localitatea Baba Ana care se ocupă de reproducţia la scroafe, Florin Barbu a afirmat că ministerul va investi în asigurarea spaţiilor de reproducţie pentru suine, în aşa fel încât producţia de porci să crească. „Vizităm toate şantierele pe care le-am deschis anul trecut. Vorbim de 28 de şantiere pentru 56.000 de locuri de cazare în sectorul de reproducţie suin, sunt cu o valoare de aproape 220 de milioane de euro, sunt proiecte foarte importante pentru salvarea acestui sector. Mandatul meu la Ministerul Agriculturii este să salvez acest sector. Este un sector foarte important pentru că ne dorim foarte mult să consumăm cât mai multă carne produsă în România”, a afirmat ministrul Agriculturii. Potrivit lui Barbu, „noi suntem o ţară care produce cereale şi este şi păcat să importăm carne de porc şi să nu o producem la noi, în România”.          „În perioada următoare, Ministerul Agriculturii va lansa încă 100.000 de locuri de cazare în sectorul suin pentru reproducţie pentru că avem nevoie de 9 milioane purcei pentru a a asigura consumul de care românii au nevoie într-un an, aici facem referire la carne de porc”, a mai afirmat ministrul Florin Barbu. Potrivit acestuia, în România importă 60% din carnea de porc consumată la nivel naţional anual, producţia internă asigurând 40% din consum. În schimb, conform datelor prezentate de ministru, producătorii de carne de pui exportă cantităţi însemnate. „Am investit peste 100 de milioane de euro în sectorul avicol, avem un grad de autosuficienţă de 150%, asta înseamnă că 50% din carnea de pui care se produce în România merge la export. (...) La finele anului 2024 vom avea încă 9 milioane de locuri de cazare în plus în sectorul avicol faţă de ce este existent”, a mai spus Barbu. Acesta a precizat că în anul 2024, pentru prima dată, bugetul Ministerului Agriculturii este de 2% din PIB. Ministrul a anunţat, de asemenea, continuarea programelor „Tomata”, „Usturoi” şi acordarea ajutoarelor de minimis şi în acest an.            Editor :  A.C.    
----------------------------------

 Digistoria – cele mai importante evenimente petrecute pe 12 ianuarie 
Digistoria – cele mai importante evenimente petrecute pe 12 ianuarie
2024-01-12T23:32:08+02:00
         Cele mai importante evenimente petrecute pe 12 ianuarie.                     Digistoria – cele mai importante evenimente petrecute pe 11 ianuarie           SUA au fost lovite de tornade, inundații și furtuni de zăpadă           Digistoria – cele mai importante evenimente petrecute pe 10 ianuarie           Digistoria – cele mai importante evenimente petrecute pe 9 ianuarie           Digistoria – cele mai importante evenimente petrecute pe 6 ianuarie           Digistoria – cele mai importante evenimente petrecute pe 5 ianuarie           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit       1966 BATMAN APARE PE MICUL ECRANSerialul „Batman”, cu Adam West în rolul principal și cu Burt Ward în rolul lui Robin, debuta pe canalul ABC din SUA. Era prima dată când Batman apărea la televizor.În doi ani au fost difuzate 120 de episoare. Serialul a fost foarte popular și a devenit un fenomen al culturii pop.Batman și Robin se luptă cu infractori și salvează Gotham.         1962 IMPLICAREA SUA ÎN VIETNAMStatele Unite fac prima misiune de luptă în timpul războiului din Vietnam. 82 de elicoptere americane transportă 1.000 de parașutiști sud-vietnamezi. Parașutiștii atacă o bază a Vietcong de lângă Saigon și câștigă. Pentru armata americană, era începutul unei noi ere de mobilitate aeriană pentru soldați.După exact 4 ani, președintele Lyndon Johnson anunță că SUA vor rămâne în Vietnamul de Sud până când va dispărea pericolul comunist. SUA se retrag în 1973.2010 - CUTREMUR ÎN HAITILa ora 16:53 unda de șoc a unui cutremur de 7 pe Richter ajungea în centrul orașului Port-au-Prince, capitala statului Haiti.Înainte de cutremur, infrastructura haitiană era oricum una precară. Asta a agravat dezastrul provocat de seism.Cutremurul principal a fost urmat de 52 de replici.Între 100.000 și 316.000 au murit. Un sfert de milion de clădiri s-au prăbușit. Nici până în prezent nu au fost reparate toate pagubele provocate de acest seism.            
----------------------------------

 Biden spune că are încredere în Lloyd Austin: „A fost o eroare de judecată că nu ne-a anunțat despre internarea sa” 
Externe
2024-01-12T23:17:07+02:00
         Preşedintele SUA, Joe Biden, a declarat, vineri, că a fost o eroare de judecată din partea secretarului Apărării, Lloyd Austin, să nu-l anunţe despre spitalizarea sa săptămâna trecută, dar că are în continuare încredere în şeful Pentagonului, relatează AP, citată de News.ro.         Vorbind cu reporterii în timp ce făcea un tur al unor întreprinderi locale din afara oraşului Allentown, Pennsylvania, Biden a răspuns „da” atunci când a fost întrebat dacă a fost o eroare de judecată faptul că Austin nu i-a spus despre starea sa. El a răspuns „da” şi când a fost întrebat dacă mai are încredere în leadershipul lui Austin.Austin, în vârstă de 70 de ani, rămâne internat în spital, fiind tratat pentru complicaţii în urma unei operaţii de cancer de prostată. A fost aspru criticat de membri ai ambelor partide politice pentru faptul că nu a dezvăluit spitalizarea sa.Austin a fost internat la centrul medical militar naţional Walter Reed pe 22 decembrie şi a fost supus unei intervenţii chirurgicale pentru tratarea unui cancer care a fost depistat la începutul lunii în timpul unui control de rutină. El a dezvoltat o infecţie o săptămână mai târziu şi a fost spitalizat pe 1 ianuarie şi internat la terapie intensivă. Biden şi înalţii oficiali ai administraţiei nu au fost anunţaţi despre spitalizarea lui Austin până pe 4 ianuarie, iar Austin a ţinut secret diagnosticul de cancer până marţi.            Editor :  B.C.    
----------------------------------

  Exclusiv  Grindeanu: În 2024 vom avea cel puțin 250 de km de autostradă, mă țin de lucrul ăsta. Vom avea și centura A0 de sud a Bucureștiului 
Economie
2024-01-12T23:09:35+02:00
         Ministrul transporturilor și infrastructurii, Sorin Grindeanu, a declarat, vineri, în cadrul emisiunii „LIVE cu Rotaru și Kiss” de la Digi24, că își va respecta promisiunea făcută în urmă cu un an, și anume că la finalul anului 2024 România va avea cel puțin 250 de km de autostradă. Iar printre aceste proiecte se numără și deschiderea tronsonului de sud al Centurii Bucureștiului A0, care va face legătura dintre A1 București - Pitești și A2 București - Constanța. De asemenea, Grindeanu mai afirmă că aproximativ jumătate dintre cele 13 tronsoane ale autostrăzii A7 Ploiești - Pașcani pe care se lucrează în acest moment vor fi date în circulație anul acesta.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       „Am terminat anul 2023 cu 88 de kilometri. Am spus din urmă cu un an că la finalul lui 2024, deci pe 2023-2024 vom avea cel puțin 250 de kilometri de autostradă. Mă țin de lucru ăsta. În urma discuțiilor de săptămâna aceasta, aș putea să fiu mai optimist, dar nu. Prefer să fiu într-o zonă realistă și să vă spun că se va realiza această țintă. Lucrările pe A0, pe zona de sud, au fost dați primii 8 kilometri. Undeva în cam o lună sau o lună și jumătate, în funcție de condițiile meteo, se vor mai da în circulație în jur de 15-16 kilometri încât să ajungem la DN4, deci undeva februarie, început de martie, urmând ca anul acesta să facem legătura de la A1 (București - Pitești) până la A2 (București - Constanța) pe A0 sud, întreg tronsonul. Deci vom avea centura Bucureștiului pe zona de sud”, a spus Sorin Grindeanu. Ministrul a menționat și că se lucrează pe toate cele 13 loturi dintre Ploiești și Pașcani (A7). „Parte dintre ele vor fi date în circulație anul acesta, eu zic că undeva în jur de 6, poate chiar 7, deși termenele de finalizare pentru anul acesta sunt doar pentru 4”, a mai spus Grindeanu.                  Editor :  A.C.    
----------------------------------

 Garda de Mediu: Aproape o sută de tone de deşeuri au fost oprite la intrarea în ţară, în doar patru zile 
Actualitate
2024-01-12T22:53:59+02:00
         Garda de Mediu anunţă, vineri seară, că, în doar patru zile, au fost oprite la intrarea în ţară şase transporturi cu aproape o sută de tone de deşeuri. Gunoaiele erau marcate ca mărfuri second-hand.         „Nici n-a început bine anul şi „bunii samariteni” deja se gândesc la noi şi nu ştiu cum să ne mai trimită din preaplinul lor. Prea plinul lor de deşeuri! În doar 4 zile, în perioada 08.01-11.01.2024, în punctele de trecere a frontierei Borş II, Giurgiu şi Nădlac II, comisarii GNM din cadrul comisariatelor judeţene Bihor, Giurgiu şi Arad, nu au permis intrarea în ţară a 6 transporturi”, au transmis, vineri, reprezentanţii Gărzii de Mediu.Potrivit acestora, la Bihor, au fost respinse 3 autotrenuri cu peste 41 tone de „ajutoare umanitare” sub formă de mobilier second hand.Transporturile proveneau din Spania, Germania şi Olanda, iar destinării erau din judeţele Oradea, Suceava şi Bihor.         La Giurgiu au fost respinse 2 transporturi cu peste 43 tone de deşeuri metalice şi deşeuri de hârtie şi carton. Transporturile proveneau din Bulgaria.La Arad a fost respins un transport cu peste 13 tone de deşeuri de metale neferoase, ce proveneau din Cehia, iar destinatarul era din judeţul Olt.„Făcând un calcul simplu, în doar 4 zile şi doar prin 3 puncte de trecere a frontierei, comisarii Gărzii Naţionale de Mediu au interzis intrarea în ţară a peste 97 de tone de deşeuri”, a mai transmis Garda de Mediu, potrivit News.ro.            Editor :  Liviu Cojan    
----------------------------------

 SUA nu vor un război cu Yemen. Casa Albă: „Nu suntem interesați de un conflict, dar nu vom ezita să luăm măsuri suplimentare” 
Externe
2024-01-12T22:19:32+02:00
         Statele Unite nu doresc război cu Yemenul, dar nu vor ezita să ia măsuri suplimentare ca răspuns la atacurile rebelilor houthi în Marea Roşie, a anunţat vineri Casa Albă, relatează Reuters.         „Nu ne interesează... un război cu Yemenul. Nu suntem interesaţi de un conflict de orice fel aici. Tot ceea ce a făcut preşedintele a fost să încerce să prevină orice escaladare a conflictului, inclusiv atacurile de aseară”, a declarat purtătorul de cuvânt al Casei Albe, John Kirby, la bordul Air Force One.Consiliul de Securitate al ONU a adoptat miercuri o rezoluţie care cere încetarea „imediată” a atacurilor rebelilor houthi asupra navelor comerciale în Marea Roşie, menţionând, de asemenea, dreptul statelor membre de a apăra navele în faţa acestor atacuri. Rusia s-a abţinut la votul asupra acestei rezoluţii.Statele Unite şi Regatul Unit au efectuat vineri, în zori, atacuri ţintite cu rachete lansate de nave, submarine şi avioane asupra unor instalaţii militare ale rebelilor houthi în Yemen. Aceşti rebeli apropiaţi de Iran şi care controlează coasta vestică a Yemenului şi-au multiplicat atacurile în Marea Roşie asupra navelor despre care consideră că au legături cu Israelul, ca ripostă faţă de ofensiva armatei israeliene împotriva grupării Hamas în Fâşia Gaza.            Editor :  B.C.    
----------------------------------

 „Sunt informații valoroase”. Cum ajută Rusia Occidentul, fără să vrea, să afle cât de eficiente sunt rachetele nord-coreene 
Externe
2024-01-12T22:06:23+02:00
         Utilizarea de către Rusia a rachetelor nord-coreene în Ucraina va ajuta Occidentul să-și dea seama cât de eficiente sunt de fapt pe câmpul de luptă, spun analiștii militari, potrivit Insider.         Ambasadorul Coreei de Sud la ONU a acuzat miercuri Coreea de Nord că folosește Ucraina ca „loc de testare” pentru rachetele sale cu capacitate nucleară.Joonkook Hwang a declarat că Rusia le-a folosit în atacurile din 30 decembrie, 2 ianuarie și 4 ianuarie.Purtătorul de cuvânt al Consiliului Național de Securitate, John Kirby, a declarat, de asemenea, că Rusia a achiziționat „câteva zeci” de rachete balistice din Coreea de Nord și le-a folosit în două atacuri separate, pe 30 decembrie și 2 ianuarie.         Ramon Pacheco Pardo, de la Centrul pentru Studii Strategice și Internaționale (CSIS), a declarat că utilizarea acestor rachete de către Rusia a reprezentat o oportunitate unică de a obține informații valoroase despre aceste rachete într-un scenariu de luptă.„Evident, acest lucru este foarte util în orice caz, pentru că dacă va exista un război în Peninsula Coreeană, Coreea de Nord va folosi aceste rachete”, a declarat Pardo pentru Business Insider.Coreea de Nord testează o gamă largă de rachete balistice și de croazieră din 2017, lansând 68 de rachete în 2022.SUA, Coreea de Sud și Japonia au făcut schimb de informații despre aceste racheteSUA, Coreea de Sud și Japonia au făcut schimb de informații despre aceste rachete, dar nu le-au văzut niciodată desfășurate într-un conflict.Acum, când Rusia le lansează în Ucraina, vecinii SUA și Coreei de Nord vor putea obține mai multe date, precum acuratețea și raza de acțiune.„Dacă Ucraina, de exemplu, se dovedește a avea mai mult succes în doborârea rachetelor nord-coreene în comparație cu cele rusești, atunci putem presupune că tehnologia nord-coreeană nu este la fel de avansată”, mai spune un analist.Acest lucru ar putea contribui, de asemenea, la îmbunătățirea sistemelor de apărare aeriană fabricate în Occident, inclusiv Patriot al SUA, pentru a contracara amenințarea cu rachete a Coreei de Nord, a declarat Fabian Hinz, cercetător la Institutului Internațional pentru Studii Strategice.„A avea șansa de a le privi îndeaproape ar fi cu adevărat valoros”, a declarat el pentru Newsweek.Ucraina a început deja să analizeze ceea ce consideră a fi resturi de la o rachetă nord-coreeană.Procurorul general al Ucrainei, Andrii Kostin, a declarat pentru televiziunea de stat ucraineană Suspilne că o examinare preliminară a confirmat că o rachetă trasă asupra centrului Harkovului pe 2 ianuarie a fost creată în Coreea de Nord.            Editor :  B.C.    
----------------------------------

 Guvernul Giorgiei Meloni sfidează UE. Italia este pe cale să scoată abuzul în serviciu din codul penal 
Externe
2024-01-12T22:01:03+02:00
         Guvernul de dreapta al Italiei, condus de Giorgia Meloni, este pe cale să elimine din codul penal infracţiunea de abuz în serviciu, în timp ce Bruxellesul consideră că urmărirea penală în astfel de cazuri este un instrument anticorupţie, transmite vineri AFP. Argumentul executivului de la Roma este că procesele respective sunt deturnate prin recursuri care îngreunează activităţile publice.Comisia juridică a Senatului italian, unde coaliţia condusă de Meloni deţine majoritatea, la fel ca în Camera Deputaţilor, a făcut marţi un prim pas, aprobând dezincriminarea abuzului în serviciu, considerat infracţiune în 25 din cele 27 de state membre ale Uniunii Europene şi obiect al unui proiect de directivă europeană privind caracterul penal.Votul senatorilor a provocat iritare la Bruxelles, unde Christian Wigand, purtător de cuvânt al Comisiei Europene, a declarat joi că prin excluderea abuzului în serviciu din legislaţia penală "s-ar dezincrimina forme importante de corupţie şi ar putea exista un impact asupra detectării şi combaterii corupţiei". El a avertizat că "procesul legislativ este în curs şi vom continua să urmărim evoluţiile", insistând că "lupta împotriva corupţiei este o prioritate importantă pentru Comisie".         Infracțiunile comise de gulerele albe ar putea fi trecute cu vedereaAsociaţia Avviso Pubblico, care luptă împotriva mafiei şi a corupţiei, apreciază că proiectul din senatul italian prezintă un risc ridicat de "a da libertate de acţiune infracţionalităţii 'gulerelor albe' şi delictelor economice, facilitând relaţiile între mafia şi politică, începând din comunităţile locale".AFP apreciază că fenomenul respectiv este ilustrat de verdictul din noiembrie anul trecut într-un mega-proces împotriva mafiei calabreze, în care au fost condamnaţi peste 207 mafioţi şi complicii lor din rândul funcţionarilor, aleşilor locali şi chiar din al poliţiştilor cu funcţii mari - unii dintre ei, tocmai pentru abuz în serviciu.Cum văd situația partidele de opozițieInterpelat joi în parlament despre obiecţiile de la Bruxelles, ministrul justiţiei, Carlo Nordio, a replicat scurt: "avem un arsenal legislativ împotriva corupţiei":Partidele de opoziţie din Italia nu sunt de acord cu eliminarea articolului 323 din codul penal, referitor la abuzul în serviciu, însă guvernul susţine că în foarte puţine recursuri în astfel de dosare se ajunge la condamnări, în timp ce procesele respective blochează activitatea primarilor şi a întreprinzătorilor.Preşedintele Asociaţiei Naţionale a Comunelor Italiene (ANCI), Antonio Decaro, primar al oraşului Bari din sud, deşi membru al Partidului Democrat (PD), de stânga, este de aceeaşi părere cu guvernul: "În 93% din cazuri, anchetele nici măcar nu sunt urmate de un proces", a declarat el ziarului La Stampa. "Asta încetineşte procedurile, deşi ni se cere să le accelerăm", a mai precizat acesta.Italia, pusă într-o poziție jenantă în fața UEUnii jurişti sunt însă îngrijoraţi: abuzul în serviciu "are un rol important (...) eliminarea din codul penal al acestei infracțiuni înseamnă crearea unor viduri legislative în domeniul protejării administraţiei publice", a comentat pentru AFP Luigi Gatta, profesor de drept penal la Universitatea din Milano."Eliminarea acestei infracţiuni în timp ce statele europene tocmai redactează o directivă care prevede această infracţiune nu poate decât să pună ţara noastră într-o poziţie jenantă (...) pe plan european", a mai adăugat el.Chiar dacă proiectul de lege ar fi adoptat de parlament, actul normativ ar putea fi neconstituţional, deoarece este contrar unei directive europene privind deturnarea de fonduri în dauna UE, consideră profesorul Gatta, care subliniază şi un alt paradox: codul penal nu ar mai pedepsi un funcţionar care comite un abuz, dar ar continua să îi incrimineze pe cei care tergiversează sau nu acţionează. "Aproape că este o invitaţie de a abuza de putere!" - şi-a exprimat el uimirea, în dialogul cu agenţia citată.Italia este zguduită frecvent din nord până în sud de scandaluri de corupţie, adesea legate de mafie, menţionează AFP, iar în acest context a luat poziţie şi Asociaţia Naţională a Magistraţilor (ANM): "Cum poate dreptul penal să rămână indiferent faţă de un funcţionar care face abuz în serviciu? Este inacceptabil", a declarat miercuri preşedintele asociaţiei, Giuseppe Santalucia.             Editor :  Andreea Smerea    
----------------------------------

 FOTO. Un bărbat a murit şi altul a fost rănit, după ce o maşină şi un camion s-au ciocnit pe centura Sucevei 
Actualitate
2024-01-12T21:52:31+02:00
         Un bărbat a murit şi altul este rănit, după ce o maşină şi un cap tractor s-au ciocnit, vineri seară, pe centura Sucevei, traficul în zonă fiind blocat.         „Accident rutier pe centura ocolitoare a municipiul Suceava (sectorul Zidul Morţii - Pătrăuţi). Se deplasează pompierii militari ai Detaşamentului Suceava cu o autospecială pentru descarcerare, o autospecială de stingere cu apă şi spumă dotată cu modul pentru descarcerare şi o ambulanţă SMURD B2, cu sprijinul unui echipaj SAJ Tip C”, a transmis, vineri seară, ISU Suceava.Sursa citată a precizat că este vorba despre un accident rutier între un autoturism şi un cap tractor, iar conducătorul autoturismului este încarcerat, fiind găsit în stare de inconştienţă.„Din nefericire, conducătorul autoturismului prezintă leziuni incompatibile cu viaţa, se lucrează pentru extragerea acestuia dintre fiarele contorsionate. Conducătorul capului tractor, conştient şi cooperant, este monitorizat de către echipajul SMURD”, a mai precizat sursa citată de News.ro.Pompierii au menţionat că şoferul capului tractor este transportat la spital de către ambulanţa SMURD.            Editor :  Liviu Cojan    
----------------------------------

 VIDEO. Atac la o casă de amanet din Capitală. Un bărbat mascat l-a stropit cu benzină pe angajat 
Actualitate
2024-01-12T21:50:17+02:00
         Atac la o casă de amanet din Capitală. Un bărbat mascat l-a stropit cu benzină pe angajatul casei. Surse din poliție spun că atacatorul este acum căutat.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Burduja spune că vor mai avea loc avarii la rețeaua de termoficare din București           Femeie amenințată de un fost polițist, în sectorul 4           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       Corina Matlinschi, jurnalist Digi24: Atacul a fost surprins de camerele de supraveghere din casa de amanet. Pe imagini se vede un bărbat cu șapcă pe cap, mascat și cu mănuși care intră și îl stropește pe angajatul amanetului cu o substanță adusă într-o sticlă.Acesta nu a reușit din fericire să aprindă focul, se dezechilibrează și fuge din casa de amanet, iar după el iese angajatul, care a și sunat imediat la 112.În aceste momente, acolo sunt criminaliștii, încearcă să strângă probe. Autorul atacului nu ar fi lăsat amprente, dovadă că s-a pregătit pentru acest atac, însă anchetatorii încearcă să strângă orice fel de probe pentru a afla cine este atacatorul.         În paralel, a fost audiat și angajatul casei de amanet, iar polițiștii au cerut sprijin și încearcă acum să refacă traseul bărbatului și să îl găsească pentru a vedea exact cine este, și de ce a vrut să dea acest atac în amanet, ce urmărea cu exactitate.Atacul a avut loc în Sectorul 3„La data de 12 ianuarie 2024, în jurul orei 18:10, Direcţia Generală de Poliţie a Municipiului Bucureşti - Secţia 12 Poliţie a fost sesizată, prin apel 112, de către un bărbat, cu privire la faptul că în timp ce se afla în exercitarea atribuţiilor de serviciu, în incinta unei societăţi comerciale de tip amanet, din Sectorul 3, ar fi intrat un alt bărbat, care ar fi avut faţa acoperită, ar fi aruncat cu un lichid pe geamul din interior, după care ar fi părăsit locaţia”, a transmis, vineri seară, Poliţia Capitalei.Sursa citată a precizat că la adresă s-au deplasat de urgenţă poliţişti, care au demarat cercetările în vederea stabilirii situaţiei de fapt şi depistării bărbatului în cauză.            Editor :  Liviu Cojan    
----------------------------------

 Prefectul Capitalei: Revendicările transportatorilor şi fermierilor sunt complexe, nu se pot rezolva de la o zi la alta 
Actualitate
2024-01-12T21:04:26+02:00
         Revendicările transportatorilor şi fermierilor sunt complexe și nu se pot rezolva de la o zi la alta, a declarat prefectul Capitalei, Rareş Hopincă, după întâlnirea de vineri la Palatul Victoria cu reprezentanții protestatarilor.         "Am intrat într-un cadru de dialog (...), sunt 22 de puncte, dar fiecare punct are mai multe subpuncte. Aceste revendicări au fost prezentate primului-ministru al României, s-a stabilit un program de lucru pentru analiza acestora şi pentru soluţionarea lor, dar trebuie să înţelegem următorul lucru - ele sunt solicitări complexe. Nu sunt măsuri care se pot rezolva de la o zi la alta, pentru că ţin de atribuţiile şi de responsabilitatea mai multor instituţii ale statului", a declarat Rareş Hopincă, vineri, la România TV, potrivit Agerpres.El a punctat că sunt unele "probleme sistemice", care trenează de zeci de ani."Intrăm într-un ritm normal de lucru, am cooptat reprezentanţii protestatarilor în aceste echipe de lucru, i-am invitat la şedinţele de lucru de la Ministerul Agriculturii, luni, începând de dimineaţă, împreună cu subordonatele Ministerului, cu Ministerul de Finanţe şi cu Ministerul de Interne, marţi, la Ministerul Transporturilor pentru probleme dedicate transportatorilor împreună cu Ministerul de Finanţe şi cu Ministerul de Interne şi miercuri la ASF, împreună cu Ministerul de Finanţe, pentru a trata fiecare dintre aceste solicitări. Împreună sunt undeva peste 50 de solicitări", a spus Rareş Hopincă.         El a punctat că ministrul Agriculturii a avut în permanenţă consultări cu asociaţii reprezentative de agricultori, la fel şi ministrul Transporturilor.Prefectul Capitalei a menţionat că la sfârşitul lunii mai Guvernul trebuie să achite subvenţiile în agricultură şi că până în prezent 95% dintre acestea sunt plătite.Fermierii și transportatorii au anunțat, vineri, după întâlnirea cu premierul Marcel Ciolacu, că protestul va continua, decizia de a rămâne în stradă fiind a fiecăruia dintre participanţi. Manifestanții au precizat că au prezentat premierului o listă cu 40 de revendicări. La rândul său, prim-ministrul a anunțat că vor fi înființate mai multe grupuri de lucru care vor analiza cerințele protestatarilor.            Editor :  I.C    
----------------------------------

 Diplomele de doctor vor avea cod QR. Anunțul ministrului Educației 
Actualitate
2024-01-12T21:04:09+02:00
         Ministrul Educaţiei, Ligia Deca, a anunţat vineri că începând de anul acesta, în învăţământul superior, diploma de doctor va conţine un cod QR care va permite accesul la informaţii care vor facilita validarea şi conformitatea diplomelor direct în baza de date a Ministerului Educaţiei.         În plus, din anul universitar 2024-2025, toate actele de studii care se eliberează absolvenţilor vor fi întocmite în limbile română şi engleză şi vor fi însoţite de suplimentul la diplomă doar în format Europass.„Această măsură va fi extinsă pentru toate actele de studii care se eliberează absolvenţilor învăţământului superior, indiferent de anul înmatriculării, începând din anul universitar 2024-2025. Sunt prevederile unui proiect de Hotărâre de Guvern lansat astăzi în consultare publică de Ministerul Educaţiei”, a scris Deca pe Facebook.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Potrivit proiectului, în anul universitar 2023 - 2024 actele de studii care se eliberează absolvenţilor învăţământului superior sunt însoţite de suplimentul la diplomă şi suplimentul Europass la diplomă, ale căror modele sunt prevăzute în Hotărârile de guvern aflate în vigoare.„Începând cu anul universitar 2024 - 2025, actele de studii care se eliberează absolvenţilor învăţământului superior, indiferent de anul înmatriculării, sunt însoţite doar de suplimentul la diplomă în format Europass”, prevede proiectul.            Editor :  B.C.    
----------------------------------

 „Ca în filme”. Un pilot, răpit și torturat în timpul unei escale. A fost atacat când își făcea cumpărăturile 
Externe
2024-01-12T20:39:33+02:00
         Un pilot al British Airways a fost răpit și torturat în timpul unei escale între zborurile din Africa de Sud. El a fost eliberat după ce i-au fost furați toți banii, transmite Sky News.         O alertă a fost trimisă personalului companiei aeriene, anunțându-i că un membru al echipajului „a fost răpit” în fața unui supermarket.O sursă a declarat pentru The Sun că pilotul a fost eliberat doar după ce i-au fost furați toți banii.„Este uluitor ce s-a întâmplat cu pilotul. A fost ceva parcă desprins din filme. Este fericit că este în viață”, a declarat o sursă.         Pilotul a fost abordat de o femeie în parcarea unui supermarket, care i-a cerut să o ajute cu gențile. Când au ajuns la mașina ei, el a fost împins înăuntru de un grup de bărbați și dus într-o parte îndepărtată a orașului, unde a fost torturat ore întregi.Potrivit autorităților, starea pilotului nu i-a permis să mai zboare după aceea, compania fiind nevoită să-i găsească un înlocuitor.Compania aeriană a declarat că „sprijină” un coleg și autoritățile locale în ancheta lor, dar nu a oferit detalii suplimentare.            Editor :  B.C.    
----------------------------------

  Exclusiv  PSD avansează varianta ca Ciucă să nu ajungă Președinte interimar al României. Grindeanu: „Eu nu știu să fie PNL cu 51% în Senat” 
Actualitate
2024-01-12T20:34:24+02:00
         Prim-vicepreședintele PSD Sorin Grindeanu a avansat, vineri seară la emisiunea „LIVE cu Rotaru și Kiss” de la Digi24, ideea ca Președinte interimar al României să nu fie actualul șef al Senatului, sau „numărul doi în Stat”, Nicolae Ciucă, care este și președintele PNL, în condițiile în care Klaus Iohannis ar merge să ocupe funcția de președinte al Consiliului European înainte de finalizarea mandatului său. „Astăzi este Nicolae Ciucă, eu știu ce-o să fie în iunie, iulie? (...) Eu nu știu să fie PNL cu 51% în Senat”, a mai spus oficialul din Guvern.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Întrebat dacă, în situația în care Președintele Klaus Iohannis va deveni noul președinte al Consiliului European înainte de finalizarea mandatului său actual, funcția de șef al statului o va prelua președintele Senatului Nicolae Ciucă, Sorin Grindeanu a declarat: „Va fi președintele Senatului Președinte interimar. Dacă domnul Iohannis va merge în funcția de președinte al Consiliului European, cel care ocupă funcția de președinte al Senatului va merge Președinte interimar. Astăzi este Nicolae Ciucă, eu știu ce-o să fie în iunie, iulie? Hai să vedem ce va fi atunci”. Întrebat dacă Președintele interimar al României ar putea fi de la PSD, prim-vicepreședintele social-democraților a spus că „astăzi e Nicolae Ciucă, iunie, iulie e altceva..”. Despre posibilitatea formării unei alte alianțe, Grindeanu a precizat că „PSD nu-și dorește acest lucru”. „Noi încercăm să ne ținem de ceea ce am hotărât în urmă cu peste doi ani, când s-a făcut această alianță. Ne dorim să rămânem în continuare. Atunci, în această alianță, președintele Senatului în cazul de față va fi și Președintele interimar. Nu va mai fi această alianță, sigur că... Eu nu știu să fie PNL cu 51% în Senat, să aibe atâtea voturi ca să fie indiscutabil cineva Președinte interimar. Chiar știu că e pe locul doi, după noi, dacă nu chiar trei”, a mai afirmat Sorin Grindeanu.Un scenariu discutat intens în PNL și în coaliție în această perioadă este plecarea lui Klaus Iohannis la președinția Consiliului European, începând cu 1 iulie 2024, după vacantarea funcției de către Charles Michel, actual președinte, care va candida la Parlamentul European. Deși numele lui Iohannis a fost vehiculat pentru o funcție europeană de rang înalt, de data aceasta președintele României ar avea o șansă reală, pentru că liderii europeni încearcă să evite accedarea lui Viktor Orban în această poziție. Ungaria va prelua președinția Uniunii Europene de la 1 iulie și cutuma europeană presupune ca, în cazul în care nu există numărul necesar de voturi pentru un nou candidat, atunci șefia Consiliului să fie asumată de către țara care deține președinția UE. O altă cutumă este alegerea celui mai longeviv politic lider. Cei mai vechi membri ai Consiliului sunt, în ordine, Orban și Iohannis. Or, evitarea lui Viktor Orban i-ar aduce șanse reale președintelui României.            Editor :  Alexandru Costea    
----------------------------------

 25 de oameni au fost spitalizaţi în urma unui accident chimic la o fabrică din Germania 
Externe
2024-01-12T20:27:57+02:00
         Un total de 25 de persoane au fost spitalizate vineri cu iritaţii ale tractului respirator după ce au inhalat fum în urma unui accident chimic la o fabrică din Konstanz, în sudul Germaniei, relatează dpa.         Angajaţi ai companiei care produce soluţii de procesare a fructelor pentru industria alimentară şi a băuturilor au detectat în cursul dimineţii prezenţa unui gaz coroziv, a explicat poliţia. Gazul emana dintr-un container amplasat la subsol.Situaţia era de natură să le pună în pericol viaţa, dar un angajat a acţionat rapid şi a procedat corect, a spus un purtător de cuvânt al pompierilor, scrie dpa, citată de Agerpres.Bărbatul, echipat cu costum de protecţie complet, a folosit un stivuitor pentru a muta containerul în afara clădirii, unde gazul s-a putut evapora fără a pune în pericol mediul sau pe localnici.Primele elemente ale anchetei au stabilit că joi în containerul de 1000 de litri fuseseră mixate două substanţe - acid azotic şi un detergent Horolith - pentru producerea unui agent de curăţare a cazanelor, dar din motive necunoscute temperatura a crescut şi s-a produs o reacţie chimică, rezultând o emanaţie de gaz cu înaltă toxicitate.            Editor :  Liviu Cojan    
----------------------------------

  Video Exclusiv  Grindeanu: "E foarte bine să fii patriot, dar, dacă ieșim din UE, mai luăm subvenția? Dacă suntem așa de Zorro, mai facem proiecte?" 
Actualitate
2024-01-12T20:21:15+02:00
         În contextul protestului transportatorilor și al fermierilor, care i-a animat pe George Simion și Diana Șoșoacă, dar și tendințele naționaliste, ministrul Transporturilor, Sorin Grindeanu, a declarat, la emisiunea LIVE cu Rotaru și Kiss de la Digi 24, că "este foarte bine să fii patriot și să îți iubești țara", însă dacă România ar ieși din UE fermierii nu ar mai beneficia de subvenții, iar transportatorii nu ar mai avea infrastructură. "Serbia, înainte de războiul din fosta Iugoslavie, era în fața României. De când noi am intrat în UE, e exact invers. În fiecare weekend, o să vedeți că Timișoara este plină de mașini cu numere de Serbia care vin la mall. Nivelul de trai este incomparabil mai mare", a spus social-democratul despre beneficiile apartenenței noastre la blocul european, făcând comparație cu Serbia. În ceea ce privește acțiunile celor doi politicieni, care i-au instigat pe protestatari, ministrul Transporturilor a precizat că partidele politice, dar și mass-media sunt parțial vinovate pentru că nu explică suficient de mult ce ar însemna să fii în afara UE.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       "Nu vreau să generalizez. E foarte bine să fii patriot, dar, dacă ieșim din UE, mai luăm subvenția aia? Eu zic că nu. Dacă ieșim din UE și suntem așa de Zorro, mai facem atâtea proiecte pe infrastructură? Că nu există niciun proiect mare pe infrastructură în acest moment din bani de la buget.E foarte bine să-ți iubești țara. E foarte bine să fii patriot. Dacă am vrut să intrăm în UE, și lucrurile astea au însemnat un plus pentru țara noastră și înseamnă în continuare, hai să vedem ce-ar însemna să fim în afară. Să vă dau un exemplu – Serbia. Eu sunt din zonă. În anii 1990, Serbia, înainte de războiul din fosta Iugoslavie, era foarte departe, în sens pozitiv, în fața României. De când noi am intrat în UE, e exact invers. În fiecare weekend, o să vedeți că Timișoara este plină de mașini cu numere de Serbia care vin la mall, la diverse lucruri. Nivelul de trai este incomparabil mai mare.Ieșim din UE? Atunci nu mai avem deloc subvenția", a explicat Sorin Grindeanu.         Întrebat dacă e periculos ce fac Șoșoacă și Simion, Sorin Grindeanu a spus că partidele politice și mass-media au o parte din vină pentru ceea ce se întâmplă. "Eu cred că lipsesc mult - și aici e vina în principal a clasei politice și a partidelor politice clasice – explicațiile despre ce înseamnă partea cealaltă, ce înseamnă să fii în afara UE. E vina PSD, PNL, chiar și a USR. Dar mai e o vină așa mică a presei mainstream, când vii și te duci pe orice chestiune care-ți dă rating, atunci să nu ne mirăm.Dacă dai drumul la televizor, în fiecare seară vedem «dezastru, sfârșit, scandal, apocalipsă». Ai impresia că ne trăim ultimele zile de viață. Cred că și aici trebuie să ne calmăm. Altfel, cei care au politici de acest tip vor avea câștig de cauză",  a mai spus ministrul Transporturilor.            Editor :  Andreea Smerea    
----------------------------------

  Exclusiv  Grindeanu respinge propunerea PNL pentru comasarea alegerilor: Ar fi ciudat să faci localele cu prezidențialele 
Actualitate
2024-01-12T20:44:48+02:00
         Prim-vicepreședintele PSD Sorin Grindeanu a declarat, vineri seară, la emisiunea „LIVE cu Rotaru și Kiss” de la Digi24, că „ar fi ciudată” comasarea alegerilor locale cu cele prezidențiale anul acesta, precum este propunerea înaintată de PNL. Ministrul spune că cel mai greu și cel mai important scrutin va fi primul, anume europarlamentarele, care vor avea loc într-un interval stabilit deja (6-9 iunie), sugerând că vor dicta tendința de vot. Grindeanu afirmă că PSD va câștiga aceste alegeri.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Întrebat dacă știe datele la care vor avea loc alegerile naționale din România, prim-vicepreședintele PSD Sorin Grindeanu a spus: „Nu, știm lucrurile care sunt date de Constituție, că mandatul aleșilor locali trebuie să fie de 4 ani, alegerile, dacă nu mă înșel, în 2020 au fost în septembrie. Oricum, mandatul aleșilor locali se duce până în septembrie”. Despre discuțiile în Coaliție pentru comasarea primului tur al alegerilor prezidențiale cu alegerile locale, Grindeanu spune că „sunt tot felul de restrângeri date de Constituție, de legi, de posibilitatea de a modifica aceste lucruri înainte cu un an sau 6 luni”. „Nu sunt foarte bun specialist în aceste lucruri. Ce ne interesează la PSD este că or fi sau nu comasate, să câștigăm toate alegerile. În ceea ce privește PSD, pentru noi orice scenariu nu avem unul extrem de favorabil și altul mai puțin favorabil. Știm că sunt europarlamentare, vrem să le câștigăm și le vom câștiga. Știu că sunt locale. Ar fi ciudat să faci localele cu prezidențialele. S-a mai ținut în România ultima dată în 2004 alegerile parlamentare odată cu turul I de la alegerile prezidențiale. Atunci a pierdut domnul Năstase în fața domnului Băsescu. Și turul II a fost liber. E destul de ciudat să ai toate tipurile de alegeri, pentru că e clar că cele mai grele sunt primele, ca de obicei. Par neinteresante europarlamentarele dar cele mai importante sunt primele. PSD își dorește să le câștige și le va câștiga”, a afirmat Grindeanu.Purtătorul de cuvânt al PNL, Ionuţ Stroe, a declarat, în ceea ce privește comasarea alegerilor, că oamenii îşi doresc o simplificare a procesului electoral, alegeri desfăşurate civilizat, costuri mai mici şi, nu în ultimul rând, "o economisire a banului public". "Dacă e să ne raportăm la ultimele patru runde de alegeri care au costat 516 milioane de euro, s-ar putea să ne simţim încurajaţi să luăm o decizie care să diminueze costurile într-un an şi aşa dificil", a afirmat Stroe.            Editor :  Alexandru Costea    
----------------------------------

  Exclusiv  Grindeanu, despre scenariul Ciolacu-Ciucă în finala alegerilor prezidențiale: „Ciolacu ar câștiga detașat. E un politician mai bun” 
Actualitate
2024-01-12T19:56:15+02:00
         Ministrul Transporturilor, Sorin Grindeanu, a declarat vineri, la emisiunea LIVE, de la Digi24, prezentată de Alexandru Rotaru și Robert Kiss, că își dorește ca în finala alegerilor prezidențiale de anul acesta să fie ales cel mai bun candidat. Întrebat despre scenariul Ciolacu-Ciucă în această finală, ministrul a spus ferm că Ciolacu ar învinge detașat, pentru că este un politician mai bun decât Nicolae Ciucă.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Întrebat cine ar câștiga dacă Marcel Ciolacu și Nicolae Ciucă ar ajunge în finala alegerilor prezidențiale de anul acesta, ministrul a răspuns ferm că Ciolacu ar câștiga detașat, pentru că este un politician mai bun decât Nicolae Ciucă.„Marcel Ciolacu ar câștiga detașat, pe toate componentele, cele care țin de administrație. Este indubitabil. Până la urmă e politică. Marcel Ciolacu e un politician mai bun decât Nicolae Ciucă. Marcel Ciolacu va fi în finală. Eu mi-aș dori să fie o finală de acest tip: să nu-l votez pe Ciolacu doar ca să nu fie ales Simion sau pe Ciucă ca să nu fie Șoșoacă”, a explicat Sorin Grindeanu.Ministrul a adăugat că își dorește să fie o finală în care să fie ales cel mai bun.         „Îmi doresc să fie o finală în care să-l aleg pe cel pe care îl consider cel mai bun, nu să votezi contra celuilalt”, a mai spus Grindeanu.Ministrul a mai adăugat că va fi un an în care vom avea campanii electorale violente.„Va fi un în care vom avea campanii electorale, în care dacă nu se respectă anumiți parametri, factori, poate să degenereze. Mi-e teamă de acest lucru. România chiar a intrat pe un făgaș absolut normal, bun. Ar fi păcat”, a conchis Sorin Grindeanu, la Digi24.            Editor :  B.C.    
----------------------------------

  Exclusiv  Grindeanu: Faptul că derapăm pe o zonă populistă este din cauza „modului avion” în care fac politică cei de la USR 
Actualitate
2024-01-12T19:57:04+02:00
         Sorin Grindeanu a vorbit vineri seara, în exclusivitate la emisiunea „LIVE” cu Rotaru și Kiss de la Digi24, despre prezența lui George Simion și a Dianei Șoșoacă la protestul transportatorilor și fermierilor care vor să vină în Capitală. Ministrul Transporturilor, a spus că cei doi au acaparat rolul Opoziției, pentru că USR este pe „mod avion” și nu știe să-și facă treaba în Opoziție. „Nu știu decât să critice. Și asta, într-un mod nefundamentat în ultima vreme”, a declarat Grindeanu.                     Prefectul Capitalei, după ce Simion s-a dus la protestele fermierilor           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Sorin Grindeanu: Sigur, se fac greșeli și de partea guvernării, e normal, sau normal e să fie din ce în ce mai puține. Există o parte a Opoziției, care parcă e pe „mod avion”. Nu există! Scuzați-mă, dar nu există o parte a Opoziției. Domnii de la USR sunt pe „mod avion” în acest moment, și nu știu decât un lucru – să spună despre Justiție, dar când o veni vorba de Vlad Voiculescu - „mod avion”, se aplică numai la alții, sau de doamna de la Sectorul 1, iarăși se aplică numai la alții, și de două, trei puncte. În rest...Într-o țară democratică trebuie să existe Putere și Opoziție. Dacă nu știi să-ți faci treaba de Opoziție, o acaparează altcineva, care în cazul ăsta este reprezentată de cei doi (George Simion și Diana Șoșoacă – n.red.).Faptul că derapăm pe o zonă populistă, și faptul că în acest moment ajungem să spunem că Opoziția în România este reprezentată de cei doi, Simion și Șoșoacă, este cauzată și de „modul avion” în care fac politică cei de la USR, când punem telefonul pe „mod avion”. Cam așa se întâmplă.Nevenind cu propuneri concrete, nevenind cu politici publice... Nu știu decât să critice. Și asta, într-un mod nefundamentat în ultima vreme.Eu îi știam pe domnii aceștia de la USR că sunt argumentați, că știu ce vorbesc. De vreo doi ani mi se pare că sunt așa, cum v-am spus mai devreme. Dar nu e treaba mea, e treaba lor, că nu fac eu politica USR.            Editor :  Liviu Cojan    
----------------------------------

  Exclusiv  Grindeanu, mirat că transportatorii au trecut direct la proteste: „Este cel puțin ciudat. Toată lumea trebuie să respecte legea” 
Actualitate
2024-01-12T20:00:05+02:00
         Ministrul Transporturilor, Sorin Grindeanu, spune că i se pare „ciudat” faptul că transportatorii au trecut direct la protestele în stradă fără să solicite înainte o discuție pe tema revendicărilor pe care le au. „Toată lumea în această ţară trebuie să respecte legea”, a mai adăugat Grindeanu, invitat în emisiunea LIVE cu Rotaru și Kiss, la Digi24.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Transportatorii și fermierii blochează țara pe model german           Barbu, despre protestul "spontan" transportatori-fermieri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României       „E foarte bine că există acest dialog. Mi-aş fi dorit ca lucrul acesta să se întâmple înainte, nu să se înceapă cu acţiuni de acest tip”, a declarat Sorin Grindeanu.Ministrul a precizat că nu a primit nicio solicitare de dialog din partea protestatarilor în ultimele două-trei săptămâni.„Să se înceapă direct cu acţiuni de tipul acesta este cel puţin ciudat. Cel mai important lucru ar fi să se găsească soluţii”, a adăugat ministrul Transporturilor.         În ceea ce priveşte rezultatul discuţiilor de la Palatul Victoria, Grindeanu a afirmat că probabil că unul dintre grupurile de lucru care vor fi constituite va fi pe zona de Transporturi.„Toată lumea în această ţară trebuie să respecte legea. Am văzut că îşi doresc să intre în Bucureşti fără a avea autorizaţie. Cred că atunci când vrei să fii conform legii, când vrei să fii ascultat şi respectat, în primul rând trebuie să respecţi cadrul legal. Am contactat o parte dintre asociaţii...parte dintre ei erau puţin miraţi că s-a ajuns direct la acţiuni mai radicale, aşa cum le vedem acum”, a adăugat ministrul Transporturilor.Grindeanu a explicat, de asemenea, că RCA-ul nu ţine de ministerul pe care-l coduce, nici vămile, doar cântarele din punctele de trecere a frontierelor.Acesta a mai afirmat că i se pare normal ca mărfurile să fie cântărite în vămi, i se pare normal să se plătească rovinietă, iar parte dintre transportatori nu vor să existe GPS-uri pe maşini.             Editor :  I.C    
----------------------------------

  Exclusiv  Mircea Geoană, întrebat dacă Trump e un pericol pentru NATO: „SUA știu cât de prețioasă este Alianța” 
Externe
2024-01-12T23:52:18+02:00
         Secretarul general adjunct al NATO, Mircea Geoană, a declarat vineri, la emisiunea LIVE, de la Digi24, prezentată de Alexandru Rotaru și Robert Kiss, întrebat dacă Donald Trump este un pericol pentru NATO, că „America are astăzi nevoie de aliații săi așa cum și aliații au nevoie de America”, adăugând că NATO a mai lucrat cu Trump și că SUA își dau seama cât de prețioasă este Alianța pentru această țară.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Întrebat dacă fostul președintele al SUA, Donald Trump, este un pericol pentru NATO, Mircea Geoană a explicat că SUA știu cât de prețioasă este Alianța pentru această țară.„Fiecare țară are propriul său joc democratic și trebuie să avem respectul și răbdarea să vedem ce decide poporul american. Noi am mai lucrat cu Trump și, de aceea, avem toată încrederea că NATO este pentru America locul în care au cei mai mulți aliați într-o singură organizație, 31 de aliați, pentru că intră și Suedia foarte curând. În această lume complicată, în care China are o ascensiune fulminantă, în care vedem China, Rusia, Coreea de Nord și Iranul creând niște patrulatere foarte complicate, SUA își dau seama încă o dată în 75 de ani cât de prețioasă este NATO și alianțele Americii în jurul lumii”, a explicat Mircea Geoană.Secretarul general adjunct al NATO a adăugat că „trebuie să-i lăsăm pe americani să facă ce face orice democrație, să se pregătească de alegeri”.         „De aceea, să-i lăsăm pe americani să-și facă ce face orice democratie, să se pregătească de alegeri, să aibă candidați și după aceea suntem convinși că tot ceea ce înseamnă interesele superioare, dincolo de o campanie electorală, va face ca lucrurile sa continue să fie într-o ordine logică constructivă”, a mai spus Geoană.El a explicat că America are astăzi nevoie de aliații săi așa cum și aliații au nevoie de America.„America are nevoie de aliații săi azi cât au și aliatii nevoie de America și e un lucru recunoscut și de republicani și de democrați”, a conchis Mircea Geoană, la Digi24.            Editor :  B.C.    
----------------------------------

 După trei ore de discuții la Guvern, fermierii anunță că protestul continuă: „Rămânem în stradă!”. Ce le-a promis Marcel Ciolacu 
Actualitate
2024-01-12T18:58:32+02:00
         Fermierii și transportatorii au anunțat, vineri, după întâlnirea cu premierul Marcel Ciolacu, că protestul va continua, decizia de a rămâne în stradă fiind a fiecăruia dintre participanţi. Manifestanții au precizat că au prezentat premierului o listă cu 40 de revendicări. La rândul său, prim-ministrul a anunțat că vor fi înființate mai multe grupuri de lucru care vor analiza cerințele protestatarilor.         Premierul Marcel Ciolacu a avut, vineri la Palatul Victoria, consultări cu reprezentanţii transportatorilor şi fermierilor, în care au fost analizate problemele semnalate de reprezentanţii celor două sectoare de activitate, soluţiile legale în acord cu normele la nivel european, precum şi modalitatea de aprobare a acestora.„V-am invitat la discuţii pentru că doar prin dialog şi stând împreună la aceeaşi masă vom găsi rezolvare la problemele pe care le-aţi ridicat. Şi noi, la Guvern, şi dumneavoastră, ne dorim ca lucrurile să meargă cât mai eficient. Din partea Guvernului avem toată deschiderea să găsim soluţiile potrivite, corecte şi aplicabile. Pentru asta, după ce am centralizat doleanţele, trebuie să găsim soluţiile, în grupuri de lucru din care să facă parte toţi cei care cunosc în detaliu fiecare nemulţumire semnalată”, a afirmat Marcel Ciolacu, potrivit comunicatului de presă al Executivului.A fost stabilit un calendar strâns de întâlniri punctuale cu ministerele şi instituţiile cu atribuţii în soluţionarea unora dintre aspectele discutate în cadrul întâlnirii.         Luni, 15 ianuarie, se va reuni primul grup de lucru pe problematica agriculturii, la care vor participa şi reprezentanţii ministerelor cu atribuţii în domeniu. Marţi, 16 ianuarie, va avea loc o întâlnire pe problematica transporturilor, de asemenea, cu participarea reprezentanţilor ministerelor cu atribuţii în domeniu, iar miercuri, 17 ianuarie, va avea loc grupul de lucru pe problematica asigurărilor de răspundere civilă auto, mai arată sursa citată.Sursa menţionată a adăugat că dialogul va continua pe marginea soluţiilor care ar putea implica modificări legislative, astfel încât să fie pregătite, agreate şi avizate proiectele de acte normative într-un timp cât mai scurt.Fermierii și transportatorii continuă protesteleCu toate acestea, transportatorii şi agricultorii care au participat la discuţiile cu şeful Executivului au anunţat, la finalul întâlnirii, că li s-a promis că vor exista grupuri de lucru care vor analiza cele 40 de revendicări, dar protestul va continua, decizia de a rămâne în stradă fiind a fiecăruia dintre participanţi.”În urma întâlnirii cu primul ministru al României şi prezentarea problemelor pe care le avem (...) am primit promisiuni verbale că vor fi înfiinţate grupuri de lucru cu ministerele de resort şi instituţiile implicate în problemele noastre, începând de luni, 15.01.2024. Decizia de a continua protestul aparţine fiecăruia care este în stradă. Noi personal am hotărât că vom rămâne în stradă”, au anunţat participanţii la întâlnirea cu premierul Marcel Ciolacu, la finalul acesteia, potrivit News.ro.Întrebaţi ce ar dori concret, reprezentanţii protestatarilor au transmis: „Plus o valoare în buzunarul dumneavoastră”.Protestatarii au precizat că au prezentat premierului o listă cu 40 de revendicări.Din partea Guvernului, alături de premierul Marcel Ciolacu, la întâlnire au participat vicepremierul Marian Neacşu, şeful Cancelariei Prim-Ministrului, Alexandru-Mihai Ghigiu, şi reprezentanţi ai Cancelariei Prim-Ministrului.De asemenea, la consultări au participat prefectul Municipiului Bucureşti, Rareş Hopincă, şi reprezentanţi ai Prefecturii Capitalei.La dialog, din partea transportatorilor şi fermierilor au participat: Şerbănescu Constantin, Cercel Ionuţ-Lucian, Calotă Georgian, Medan Mircea-Marcel, Stemate Ionel-Cristian, Andruş Dănuţ, Oltean Denisa Daniela, Dolete Mihai, Dogărescu Constantin, Dumitrache Benone, Petrea Dumitru Alexandru, Dinu Vasile Viorel.             Editor :  I.C    
----------------------------------

  Exclusiv  Mircea Geoană: Sub nicio formă nu vom putea accepta ca Rusia să revină pe granița României 
Externe
2024-01-12T20:48:16+02:00
         Secretarul general adjunct al NATO, Mircea Geoană, a declarat, vineri seară, în cadrul emisiunii „LIVE cu Rotaru și Kiss” de la Digi24, că „am fost poate prea entuziaști, optimiști la începutul ofensivei ucrainene din primăvara anului trecut” și că face un apel „la pregătirea pentru un război de lungă durată”. „Nu vedem de nicio parte capabilitatea militară de a putea să aibă o victorie decisivă într-un sens sau celălalt”, a mai spus Geoană. El de asemenea a afirmat că „sub nicio formă nu vedem condiții și nu vom putea accepta ca Rusia să revină pe granița României”.                     Putin promite să susţină soldaţii care „apără interesele Rusiei           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Mircea Geoană afirmă că Alianța este încrezătoare în ceea ce privește aprobarea noului ajutor financiar pentru Ucraina în Congresul SUA, după negocierile celor două mari partide americane. „Nu cred că vom avea dificultăți masive din punctul de vedere al finanțării efortului ucrainean, care este și efortul nostru. Vedem în acest moment un adevărat război industrial, în paralel cu cel atât de brutal și nemilos pe care îl vedem și care se întâmplă în Ucraina de doi ani de zile. Deci nu avem atât de mult o problemă de finanțare, apar sincope depășibile, dar avem o problemă de capacitate industrială în principal în Europa, pentru că de 30 de ani am colectat, inclusiv România, dividendele păcii și am crezut că după terminarea Războiului Rece lucrurile vor fi liniștite și calme”, a spus Geoană.          Acesta spune că economia de război a Rusiei „satisface nevoile de astăzi”. „În plus, de o manieră totalmente în afara legii internaționale - Coreea de Nord, Iranul promit sau deja trimit armament suplimentar pentru Rusia împotriva ucrainenilor”. „Avem o conversație extrem de energică și pozitivă cu industria de apărare, care produce echipamente de dublă întrebuințare, pentru că avem nevoie nu doar de muniție și de artilerie, avem nevoie și de tehnologie, de cyber, de mai multe lucruri pentru a putea să-i convingem, în metode de economie de piață, să producă mai mult în termene mai strânse. Pentru asta NATO a adoptat la Vilnius un plan de acțiune de producție militară care este ghidul”, a explicat oficialul NATO. Mircea Geoană spune că vrea să transmită un semnal de încredere și predictibilitate. „Așa cum poate unii dintre noi, la începutul războiului, acum aproape 3 ani de zile, am considerat că în două săptămâni rușii ocupă Kievul, noi am spus «Nu, Ucraina are capacitate să reziste», după cum am fost poate prea entuziaști, optimiști la începutul ofensivei ucrainene de acum câteva luni, din primăvara anului trecut. Fac un apel să nu cădem în latura cealaltă de pesimism exagerat, pentru că Ucraina are resurse suficiente ca să poată să susțină acest război, să aibă succes. Nu există sub nicio formă un risc ca în situația de azi, cu resursele militare rusești, cu producția militară rusească, cu modul de operare al Federației Ruse, ei Rusia pierd 300 de militari pe zi, mii de vehicule blindate, sute de avioane. Nu sunt într-o situație grozavă. Apelul meu este la pregătirea pentru un război de lungă durată, va dura. Nu se va întâmpla în 2024, probabil că nici în 2025. Nu vedem de nicio parte capabilitatea militară de a putea să aibă o victorie decisivă într-un sens sau celălalt. Ne așteptăm la un război prelungit cu mici ofensive, contraofensive, cu teritoriu câștigat și pierdut. Ucrainenii, cu sprijinul nostru, au reușit să recupereze 50% din teritoriul ocupat de ruși inițial. Nu e puțin lucru. Sub nicio formă nu vedem condiții și nu vom putea accepta ca Rusia să revină pe granița României. Avem nevoie de Ucraina care să stea în picioare, de Republica Moldova care să vină în Europa, de Georgia care să vină în comunitatea euro-atlantică”, a declarat Mircea Geoană.             Editor :  Alexandru Costea    
----------------------------------

  Video Exclusiv  Mircea Geoană: "Militar, Republica Moldova nu are cum să fie atacată" 
Actualitate
2024-01-12T19:01:12+02:00
         Secretarul general adjunct al NATO, Mircea Geoană, a declarat vineri, în emisiunea LIVE cu Rotaru și Kiss de la Digi24, că Rusia nu are resursele necesare pentru a ataca Republica Moldova, cu toate că era vizată în planul inițial de război, când Moscova și-a propus să prindă Ucraina într-o menghină, prin ocuparea Kievului, ocuparea Odesei și încercuirea prin Transnistria. Oficialul Alianței a explicat că, din punct de vedere militar, Republica Moldova nu are motive de îngrijorare. Pe de altă parte, există preocupări serioase în privința unui război hibrid total, în contextul parcursului proeuropean al Chișinăului și al alegerilor prezidențiale care se apropie.                     Mircea Geoană: Sub nicio formă nu vom putea accepta ca Rusia să revină pe granița României           Putin promite să susţină soldaţii care „apără interesele Rusiei           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       "Militar, nu au resurse. Planul inițial era ocuparea Kievului și ocuparea Odesei, încercuire prin Transnistria și prinderea Ucrainei într-o menghină. Ăsta a fost planul militar inițial. El a eșuat și nu se va întâmpla. Militar, Republica Moldova nu are motive de îngrijorare.  Din punctul de vedere al unui atac hibrid, al unui război hibrid total. Mai ales că alegerile prezidențiale din Republica Moldova, unde Maia Sandu conduce cu atât de mult succes drumul proeuropean al fraților de peste Prut este de interes vital și pentru Rusia. De aceea, Republica Moldova este un partener comun al NATO și al UE. Lucrăm împreună, inclusiv în planul luptei împotriva dezinformării și-i ajutăm să aibă reziliență sporită, la atacuri cibernetice, la dezinformare și la încercarea disperată a Rusiei, prin cozi de topor din Moldova, să oprească drumul proeuropean al Republicii Moldova.Dincolo de faptul că suntem români și ținem la oamenii de acolo - ne sunt frați și surori. O astfel de șansă pentru Republica Moldova nu vine decât de două ori pe secol. A fost o șansă la primul război din Transnistria. S-a dus cum s-a dus. Asta a fost. Iar asta e a doua șansă. Noi toți avem tot interesul ca Moldova și Ucraina să vină către Europa", a declarat Mircea Geoană.             Editor :  Andreea Smerea    
----------------------------------

  Exclusiv  Geoană: Suntem extrem de vigilenți ca progresul tehnologiei să nu fie folosit pentru a încuraja curente defavorabile nouă 
Actualitate
2024-01-12T18:50:39+02:00
         Mircea Geoană a vorbit vineri seara, în exclusivitate la emisiunea „LIVE” cu Rotaru și Kiss de la Digi24, despre pericolul folosirii Inteligenței Artificiale împotriva democrației. „Suntem extrem de vigilenți ca acest progres al tehnologiei să nu fie folosit și abuzat de către „amicii” democrației, care evident ar dori să încurajeze curente care să le fie favorabile, și să ne fie nouă defavorabile”, a spus secretarul general adjunct al NATO.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Mircea Geoană: 2024 reprezintă una dintre cele mai complexe perioade ale ultimelor decenii. Și nu în sensul că nu vom continua să sprijinim Ucraina, nici măcar în sensul de extindere regională a conflictului din Orientul Mijlociu. Să nu uităm că este și el destul de aproape. Și geografic, dar și economic.Ce se întâmplă în Marea Roșie, și ce se întâmplă cu blocarea traficului maritim internațional, e posibil să aibă efecte economice.Avem alegeri în America, în România, în Republica Moldova, în Europa, în India. Deci, un an foarte complicat.         Tehnologia, în general, va continua și în acest an să meargă în ritm exponențial. Inclusiv Inteligența Artificială.Și aici, venim la un subiect de care mă ocup în mod direct, și care mă preocupă în mod direct, și unde lucrez și cu UE, în mod nemijlocit, și cu G7 în mod nemijlocit, și cu companiile de tehnologie occidentale, în mod direct, pentru că Inteligența Artificială va crea tentația pentru actori gen Rusia și alții, să abuzeze de aceste instrumente pentru a interfera în sistemul nostru democratic.Și, aici, vreau să vă spun că suntem extrem de vigilenți, extrem de atenți, și lucrăm împreună cu actorii naționali și europeni, inclusiv în G7, Italia are în acest moment președinția G7, Canada conduce grupul de comunicare strategică din G7, și vreau să vă spun că suntem extrem de vigilenți ca acest progres al tehnologiei, care creează multe efecte pozitive, altele mai puțin pozitive, să nu fie folosit și abuzat de către „amicii” democrației, care evident ar dori să încurajeze curente care să le fie favorabile, și să ne fie nouă defavorabile. Deci suntem extrem de vigilenți și pe acest front.            Editor :  Liviu Cojan    
----------------------------------

 Probleme pe calea ferată, la Periș: Un tren a lovit un om. Alte două garnituri au probleme tehnice și nu pot înainta 
Actualitate
2024-01-12T19:44:59+02:00
         Trei trenuri staţionează, vineri seară, în zona Periş, judeţul Ilfov, două dintre ele din cauza unor probleme tehice care au dus la la lipsa de tensiune în firul de contact. Pasagerii stau în frig, iar în zonă ninge. A treia garnitură a lovit un pieton, scrie News.ro.         ACTUALIZARE.  ”Trenul R 3027 Bucureşti-Braşov îşi va relua circulaţia în cel mai scurt timp în condiţii de siguranţă cu o altă locomotivă sosită de la Chitila. Alimentarea cu energie electrică a firului de contact a fost reluată, iar R 3028 Braşov – Bucureşti Nord aşteaptă plecarea lui IR 1574 Galaţi – Bucureşti Nord care staţionează la ieşire din Periş”, au transmis oficialii CFR. ȘTIREA INIȚIALĂ ”Trenul R 3027 Bucureşti-Braşov staţionează că urmare a unor probleme apărute la conexiunea dintre pantograful locomotivei şi linia de contact. Totodată, din cauza lipsei de tensiune în firul de contact staţionează în Periş şi trenul R 3028 Braşov – Bucureşti Nord”, au transmis, vineri seară, oficialii CFR.Potrivit martorilor, călătorii au coborât din tren, stau în frig, iar în zonă ninge.CFR anunţă de asemenea, că la ieşire din staţia Periş IR 1574 a lovit o persoană.”Trenul aşteaptă organele de poliţie şi a fost avizat serviciul 112”, a mai precizat compania.            Editor :  I.C    
----------------------------------

 Luminiţa Odobescu: Noi suntem deja în Schengen, chiar dacă mai avem încă un pas de făcut 
Actualitate
2024-01-12T18:25:28+02:00
         România se află deja în Schengen, iar primul pas al aderării, cel cu spaţiile aerian şi maritim, are avantaje precum punerea în evidenţă a Portului Constanţa, a declarat ministrul Afacerilor Externe, Luminiţa Odobescu, pentru Agerpes.         "Aderarea la spaţiul aerian şi terestru este un pas pozitiv cu consecinţe importante, pozitive pentru cetăţenii români care circulă pe aeriană şi, la fel, Portul Constanţa va fi mult mai mult pus în evidenţă prin această decizie. Procesul este ireversibil. Noi suntem deja în Schengen, chiar dacă mai avem încă un pas de făcut, respectiv ridicarea controalelor la frontiera terestră. Vreau să subliniez acest lucru - că este un proces ireversibil", a spus şefa diplomaţiei române.Ea a afirmat că ministerele de Externe şi Interne vor continua demersurile pentru finalizarea acestui proces, cu integrarea graniţelor terestre în spaţiul european de liberă circulaţie, "în strânsă cooperare cu partea austriacă, dar şi cu instituţiile europene".Ministrul a evitat să estimeze o dată a aderării complete a României.         "Această decizie este a statelor membre şi este foarte important să continuăm dialogul cu celelalte state membre. Sunt prudentă în a da o dată fixă, dar ceea ce pot să vă spun este că vom continua dialogul atât cu partea austriacă, şi cu Comisia Europeană. În principal cu Comisia Europeană pentru a implementa cele agreate referitor la consolidarea protecţiei frontierelor interne, Comisia Europeană făcând o declaraţie în acest sens şi exprimându-şi sprijinul, inclusiv cu resurse financiare, pentru a consolida protecţia frontierelor externe ale Uniunii Europene", a spus Odobescu.Ea a amintit că România are un proiect-pilot la graniţa cu Serbia, de bune practici în materie de proceduri de azil, cu sprijinul Comisiei Europene."Pe lângă îndeplinirea condiţiilor prevăzute în acquis-ul comunitar, România îşi face datoria în ceea ce priveşte protecţia frontierelor externe şi este un contributor la securitatea Uniunii Europene", a concluzionat ministrul român.Controalele la frontierele maritime şi aeriene dintre România sau Bulgaria cu orice stat Schengen vor dispărea de la 31 martie. Aderarea completă a celor două state, cu tot cu graniţele terestre, rămâne subiect de discuţie la nivelul comunităţii europene şi în acest an.            Editor :  I.C    
----------------------------------

 Președintele Ecuadorului vrea creșterea TVA pentru a finanța lupta contra narcotraficanților 
Externe
2024-01-12T18:07:40+02:00
         Preşedintele ecuadorian Daniel Noboa a propus parlamentului creșterea taxei pe valoare adăugată (TVA) de la 12% la 15% în scopul finanţării combaterii bandelor infracţionale implicate în traficul de narcotice, a anunţat vineri guvernul de la Quito, informează AFP, preluat de Agerpres.          Aflat la putere din noiembrie, Noboa a prezentat joi, în faţa Adunării Naţionale, unde partidul său este minoritar, un proiect de lege urgent având ca unic obiectiv creşterea TVA, potrivit documentului distribuit de Ministerul Comunicaţiilor ecuadorian. Parlamentul, care deja a aprobat iniţiativele preşedintelui, are la dispoziţie 30 de zile pentru a se pronunţa asupra acestei propuneri. În perioada ianuarie-septembrie 2023, valoarea tuturor impozitelor colectate s-a ridicat la aproximativ 13,5 miliarde de dolari, potrivit administraţiei fiscale.          „Obiectivul acestei legi este de a face faţă conflictului armat intern, crizei sociale şi economice prin care trece Ecuadorul şi care a agravat o situaţie fiscală deja dificilă”, indică textul proiectului de lege. Valul de violenţe din ţara sud-americană îşi are originea în evadarea, duminică, din închisoarea Guayaquil a temutului infractor Choneros Adolfo Macias, alias „Fito”, urmată de revolte în închisori, luări de ostatici şi atacuri cu explozibil. Aproximativ 20 de bande infracţionale legate de traficul de narcotice, totalizând 20.000 de membri, ţin sub teroare Ecuadorul de cinci zile. Preşedintele Noboa i-a ordonat armatei să neutralizeze aceste bande. Asaltul s-a soldat cu 16 morţi, în închisori au avut loc revolte, 178 de gardieni şi angajaţi ai penitenciarelor au fost luaţi ostatici de către deţinuţi, au fost răpiţi poliţişti, au avut loc atacuri cu explozibil şi au fost incendiate numeroase autovehicule. Peste 22.400 de militari au fost desfăşuraţi, cu patrule terestre, aeriene şi maritime, în închisori au avut loc percheziţii şi a fost impusă o interdicţie de circulaţie pe timpul nopţii. Din cauza violenţelor legate de traficul de droguri, în 2023 Ecuadorul a înregistrat un record de 46 omucideri la 100.000 locuitori, în creştere cu 800% faţă de anul 2018.            Editor :  A.C.    
----------------------------------

 PSD Dâmbovița susține că PNL vrea ruperea alianţei județene "ca să mai audă lumea de ei" 
Actualitate
2024-01-12T18:12:25+02:00
         PSD Dâmboviţa susţine că argumentele invocate de conducerea organizaţiei judeţene a PNL pentru ruperea alianţei la nivel local nu sunt reale, ci se urmăreşte obţinerea de capital electoral. Potrivit lui Corneliu Ștefan, președintele social-democraților dâmbovițeni, omologul său liberal, Virgil Guran, a vrut să "facă un eveniment ca să mai audă lumea de el" și "să obțină capital electoral", după ce PNL s-a clasat "aproape pe locul patru" la nivel județean în ultimul sondaj realizat."Vă spun eu ce s-a întâmplat: acum câteva zile au avut o şedinţă la partid, le-a venit ultimul sondaj, sunt aproape pe locul patru în judeţul Dâmboviţa şi a zis că trebuie să facă un eveniment ca să mai audă lumea de dumnealui. Dacă domnul Guran (senatorul Virgil Guran, preşedintele PNL Dâmboviţa - n.red.) crede că astfel de evenimente îi aduc şi capital electoral, eu îi spun că nu a rezolvat absolut nimic", a afirmat vineri, într-o conferinţă de presă, preşedintele PSD Dâmboviţa, Corneliu Ştefan.Motivele invocate de liberali erau legate de alocarea microbuzelor şcolare către administraţiile locale pe criterii politice, precum şi de repartizarea bugetului judeţean."Am să încep cu microbuzele şcolare. Din prima, domnul Guran nu ştie despre ce vorbeşte. În primul rând, sunt şapte microbuze şcolare în localităţile conduse de primari PNL, nu patru, valoare totală peste 8 milioane de lei, contractul de finanţare a fost semnat împreună cu doamna ministru a Educaţiei, colega domnului Guran de partid, doamna Ligia Deca. Criteriile au fost făcute de Ministerul Educaţiei şi nu de preşedintele Consiliului Judeţean (CJ)", a argumentat Corneliu Ştefan, care deţine şi funcţia administrativă de preşedinte al CJ Dâmboviţa.Acesta s-a referit şi la banii alocaţi din bugetul Consiliului Judeţean, prin Programul Judeţean de Dezvoltare Locală (PJDL)."PJDL, v-am spus, 187 de proiecte. Sunt 25 de proiecte aprobate în cele 15 primării care au depus cereri de finanţare din cele 22 conduse de primari de la PNL. Valoarea totală a proiectelor în localităţile conduse de primari PNL depăşeşte 37 de milioane de lei. Să vă dau şi exemple: Băleni - un proiect de 1,1 milioane, Bezdead - două proiecte de 6,7 milioane, Brezoaiele - un proiect 500.000 de lei, un loc de joacă.         Dacă mă luam după mintea domnului Guran, nu dădeam niciun ban la Brezoaiele, vă aduc aminte că este un primar care a trădat PSD acum trei ani. Butimanu - două proiecte, 1,7 milioane de lei, Ciocăneşti - un proiect, 4,2 milioane de lei, Cornăţelu - un proiect, 2,7 milioane de lei, Corneşti - un proiect, 1 milion de lei, Dărmăneşti - două proiecte, 2,3 milioane de lei, Glodeni - un proiect, 781.000 de lei, Moţăieni - cinci proiecte, peste 1,4 milioane de lei, Odobeşti, un primar care a trădat PSD, dar am ţinut cont de comunitate, nu de primar, 4,3 milioane de lei, Petreşti - trei proiecte 4,4 milioane de lei, Răscăieţi, un primar care a trădat PSD în 2020 - un proiect, 3 milioane de lei, Ulieşti - un proiect, 563.000 de lei. Aceşti bani au fost alocaţi primăriilor PNL", spune Corneliu Ştefan.Virgil Guran a invocat şi încercarea de racolare de primari PNL, invocată de senatorul Virgil Guran în anunţul din urmă cu două zile despre ruperea alianţei cu PSD la nivel de judeţ."Dânsul, acum trei ani de zile, a luat patru primari PSD", a fost replica liderului PSD Dâmboviţa, Corneliu Ştefan.Liderul social democrat a mai spus că a discutat cu toţi primarii din judeţ despre alocarea bugetară, iar primarii PNL nu şi-au exprimat nicio nemulţumire.             Editor :  Andreea Smerea    
----------------------------------

 Ungaria anunță un mare proiect imobiliar în Budapesta, realizat în colaborare cu Emiratele Arabe Unite 
Externe
2024-01-12T17:48:18+02:00
         Guvernul ungar va semna un acord cu Emiratele Arabe Unite în vederea construirii unui ambiţios complex imobiliar în capitala Ungariei, Budapesta, proiect ce a suscitat vineri îngrijorarea primarului, informează AFP.         Proiectul vizează modernizarea unei gări astăzi aproape abandonate şi a împrejurimilor ei, pentru o sumă totală de 5 miliarde de euro.Potrivit unui document publicat joi seara pe site-ul guvernului ungar, autorităţile vor vinde acest teren situat nu departe de centrul capitalei unei entităţi private aleasă de Emirate, „fără a organiza o licitaţie”.În schimbul acestei investiţii calificate drept una „de importanţă majoră”, Ungaria se angajează să realizeze lucrări de infrastructură „de cel puţin 800 de milioane de euro”.         Prim-ministrul naţionalist Viktor Orban îşi continuă astfel controversatul său plan de mari lucrări ce modifică fizionomia oraşului, al cărui centru istoric este inclus în patrimoniul UNESCO.În acest bastion al opoziţiei la nivel local, detractorii săi nu văd cu ochi buni acest nou proiect.„Nu ştim exact ce va construi investitorul”, şi-a exprimat îngrijorarea primarul ecologist Gergely Karacsony, în faţa presei şi alături de alţi parlamentari locali.Pledând pentru mai puţine blocuri-turn şi mai multe spaţii verzi, primarul ar vrea să facă din această metropolă cu 2,6 milioane de locuitori, ce atrage petrecăreţi şi turişti, un loc „mai primitor şi mai respectuos cu mediul”, a explicat el într-un recent interviu pentru AFP, citată de Agerpres.Potrivit unui sondaj realizat în decembrie pe un eşantion de o mie de locuitori de către institutele Median şi 21 Research Center, 61% din populaţia capitalei ungare se opune acestei noi iniţiative.Acest plan a fost iniţial dezvăluit în noiembrie de către site-ul de investigaţie Vsquare, specializat în Europa Centrală. Încredinţat, potrivit acestor informaţii, grupului imobiliar Emaar Porprietes, el prevede „edificarea unui zgârie-nori de 220 de metri, mult peste limita maxim autorizată de 90 de metri”.În decembrie, ministrul ungar al construcţiilor, Janos Lazar, a apărat proiectul, supranumindu-l „maxi-Dubai”, ca reacţiile la titlurile din presă ce evocau un „mini-Dubai”. Rezultatul „nu va fi mediocru”, ci un proiect de „nivel internaţional”, a insistat el.            Editor :  Liviu Cojan    
----------------------------------

 Armata chineză ameninţă să ”zdrobească” orice tentativă de independenţă a Taiwanului, cu o zi înainte de alegerile de pe insulă 
Externe
2024-01-12T17:38:07+02:00
         Armata chineză se angajează vineri să ”zdrobească” orice efort în favoarea independenţei Taiwanului, cu o zi înaintea unor alegeri prezidenţiale considerate cruciale pe insulă, care face parte, revendică Beijingul, din teritoriul chinez, şi acuză Partidul Democratic Progresist taiwanez (PDP, separatist) de faptul că împinge insula ”către condiţii periculoase de război”, relatează AFP.         ”Armata Populară de Eliberare a Chinei menţine o vigilenţă sporită în orice moment şi va lua toate măsurile necesare pentru a zdrobi ferm tentativele de «independenţă ale Taiwanului» indiferent ce formă vor lua”, ameninţă într-un comunicat un purtător de cuvânt al ministerului chinez, Zhang Xiaogang.El acuză PDP, aflat la putere în Taiwan, de împingerea insulei ”către condiţiile periculoase ale războiului, prin cumpărarea de armament din Statele Unite.Taiwanul, un teritoriu cu 23 de milioane de locuitori salutat ca un model de democraţie în Asia, se află la doar 180 de kilometri de coasta Chinei comuniste, care-l consideră una dintre provinciile sale care trebuie alipite restului ţării, cu forţa dacă este necesar, scrie News.ro         Scrutinul de sâmbătă este urmărit îndeaproape de căytre Beijing, Washington şi pieţe, în contextul în care Taiwanul - primul producător mondial de semiconductori - este un actor-cheie în economie.Beijingul şi-a sporit toată săptămâna presiunile diplomatice şi militare asupra insulei.Joi, cinci baloane chinezeşti au trecut linia mediană care desparte arhipelagul de China, potrivit ministerului taiwanez al Apărării, care a reperat de asemenea zece avioane şi nave de război.            Editor :  V.M.    
----------------------------------

 Medvedev avertizează că orice mobilizare de trupe britanice în Ucraina va fi o declarație de război 
Externe
2024-01-12T17:33:28+02:00
         Aliatul lui Vladimir Putin, Dmitri Medvedev, a avertizat, vineri, că Moscova va considera orice încercare a Marii Britanii de a desfășura un contingent militar în Ucraina drept o declarație de război împotriva Rusiei, potrivit Reuters.         Fostul președinte rus Dmitri Medvedev a făcut aceste comentarii ca răspuns la o vizită a premierului britanic Rishi Sunak la Kiev pentru a anunța o creștere a finanțării militare pentru a ajuta Ucraina să achiziționeze noi drone militare.„Sper că dușmanii noștri eterni – britanicii aroganți – înțeleg că desfășurarea unui contingent militar oficial în Ucraina ar fi o declarație de război împotriva țării noastre”, a scris Medvedev pe aplicația de mesagerie Telegram.Medvedev, ale cărui declarații publice frecvente și dure, potrivit diplomaților, dau un indiciu al gândirii de șoim la vârful Kremlinului, a întrebat, de asemenea, cum s-ar simți opinia publică occidentală dacă delegația lui Sunak ar fi atacată cu muniție cu dispersie în centrul Kievului, lucru despre care a spus că s-a întâmplat recent cu civili ruși în orașul Belgorod.         Belgorod, în sudul Rusiei, este situat în apropierea graniței cu Ucraina și a fost ținta rachetelor și a dronelor ucrainene în ultimele luni.În incidentul la care a făcut referire Medvedev la 30 decembrie, Rusia a declarat că cel puțin 20 de persoane au fost ucise, inclusiv doi copii, și 111 au fost rănite în ceea ce a numit un atac ucrainean „nediscriminatoriu” cu bombe cu dispersie.Postul de știri ucrainean RBC-Ucraina a citat surse anonime care au declarat că forțele ucrainene au îndreptat focul asupra țintelor militare din Belgorod ca răspuns la bombardamentele masive ale Rusiei asupra orașelor ucrainene din ziua precedentă.Medvedev s-a prezentat ca un modernizator liberal atunci când a fost președinte în perioada 2008-2012, dar acum se prezintă ca unul dintre cei mai aprigi antioccidentali ai Kremlinului.            Editor :  I.C    
----------------------------------

 USR: Marcel Ciolacu trebuie să înceteze să mai taie de la Sănătate și Educație ca să-și protejeze specialii 
Opinie și promovare politică
2024-01-12T17:30:23+02:00
         După ce a lăsat spitalele fără medici, asistente și infirmiere, creând o criză fără precedent în sistemul sanitar, Guvernul Ciolacu pregătește o lovitură crâncenă și pentru medicii de familie și medicii specialiști din ambulatorii, ale căror venituri vor scădea în 2024 cu până la 40%. USR cere Guvernului PSD-PNL să înceteze să pună în pericol sănătatea și chiar viața românilor prin tot felul de măsuri aberante, luate sub pretextul economiei la buget.         Casa Națională de Asigurări de Sănătate a prezentat propunerea de Contract-cadru pentru 2024, care reglementează condițiile acordării asistenței medicale, a medicamentelor și a dispozitivelor medicale în cadrul sistemului de asigurări sociale de sănătate. Hotărârea de guvern, odată adoptată, se va aplica spitalelor, ambulatoriilor, medicilor de familie, laboratoarelor, investigațiilor imagistice și programelor naționale de sănătate curative.În cazul medicilor de familie, valoarea punctului per capita este redusă de la 12 lei la 7,7 lei, adică la valoarea din trimestrul II al anului 2019. Valoarea punctului pe serviciu medical este, de asemenea, redusă de la 8 lei la 6,2 lei, adică aproximativ tot la valoarea trimestrului II din 2019.În cazul medicilor specialiști din ambulatorii, punctul pe serviciu medical este și el drastic scăzut, de la 4,5 lei la 3,3 lei, adică la valoarea din trimestrul II al anului 2021.         „Vi-i amintiți pe Ciolacu și pe Rafila cum luptau pentru sănătatea «părinților și bunicilor» noștri, da? Într-o țară deșertificată medical, cu acces foarte limitat chiar și la servicii de bază, scad alocarea bugetară pentru medicina de familie, în medie, cu 30%. Unii medici de familie au făcut leasing pe aparatură, au luat credite bancare, au angajat asistente, au mărit salarii. E o scădere majoră. O lovitură crâncenă. Barosul PNL-PSD lovește din nou în sistemul de sănătate”, declară Adrian Wiener, deputat USR și medic.Medicii de familie avansează, însă, cifre chiar mai sumbre în privința impactului măsurilor pe care intenționează Guvernul Ciolacu să le adopte: spun că veniturile lor nete vor scădea în 2024 cu peste 40% față de 2023, date fiind majorările de taxe și impozite adoptate tot de coaliția PSD-PNL și care se aplică de la începutul acestui an.Noile tăieri pe care Guvernul Ciolacu vrea să le aplice medicilor de familie vin în contextul în care aceștia se confruntă de luni bune cu neplata/plata cu întârziere de către casele de asigurări de sănătate a serviciilor medicale pe care le-au prestat. Situația a fost semnalată de reprezentanții medicilor de familie atât Casei Naționale de Asigurări de Sănătate, cât și Ministerului Sănătății, dar nu au fost luate la timp măsuri pentru rezolvarea problemelor.Solicităm Guvernului Ciolacu să înceteze măsurile sistematice de distrugere a sistemului de sănătate și să nu mai pună în pericol viața românilor!           
----------------------------------

 Un bărbat s-a baricadat 5 zile în casă fără mâncare şi căldură, în Vrancea. A fost salvat de luptătorii SAS 
Actualitate
2024-01-12T17:27:36+02:00
         Un bărbat de 56 de ani, din Râmniceni, care se baricadase în propria locuinţă de cinci zile, fără mâncare şi căldură, punându-şi viaţa în pericol, a fost salvat, vineri, de luptătorii Serviciului de Acţiuni Speciale (SAS), a informat Inspectoratul de Poliţie Judeţean (IPJ) Vrancea, potrivit Agerpres.         „Vineri, 12 ianuarie, în jurul orei 10,20, prin apel 112, a fost semnalat faptul că, în localitatea Râmniceni, un bărbat cunoscut cu afecţiuni psihice şi agresiv s-a baricadat în locuinţă de circa cinci zile, punându-şi viaţa în pericol. La faţa locului s-a deplasat o patrulă de ordine publică din cadrul Secţiei 6 Poliţie Rurală Năneşti, care a găsit un bărbat baricadat într-una din camerele locuinţei, fără nicio sursă de încălzire. Acesta se afla într-o stare accentuată de agitaţie şi refuza orice dialog cu poliţiştii. Pentru că acesta era cunoscut cu afecţiuni psihice grave, a fost solicitat sprijinul luptătorilor SAS”, a precizat IPJ Vrancea.Bărbatul ar fi fost văzut ultima dată la finele săptămânii trecută, sesizarea la 112 fiind făcută de către un apropiat al familiei, care s-a temut pentru viaţa acestuia.Potrivit poliţiei, după ce a fost imobilizat în urma pătrunderii în imobil a luptătorilor SAS, bărbatul a fost transportat la Spitalul Judeţean pentru acordarea de îngrijiri medicale. Acesta urmează să fie internat într-o secţie de specialitate.            Editor :  B.C.    
----------------------------------

 PNL va găzdui, între 6 şi 7 martie la Bucureşti, Congresul Partidului Popular European dinaintea alegerilor europarlamentare 
Actualitate
2024-01-12T17:22:37+02:00
         Liberalii au anunţat că, între 6 şi 7 martie, vor organiza la Romexpo, ongresul Partidului Popular European dinaintea alegerilor europarlamentare. La eveniment vor participa peste 2.000 de delegaţi din peste 40 de ţări, printre care vor fi şefi de state şi de guverne, preşedinţii de partide din partea PPE, dar şi comisarii europeni care fac parte din familia politică a popularilor europeni.         Programul Congresului va cuprinde pregătirile şi strategia pentru alegerile pentru Parlamentul European, manifestul Partidului Popular European, dar şi alegerea principalului candidat al partidului, mai arată comunicatul de presă al PNL, citat de News.ro.Adunarea politică a Partidului Popular European (PPE), cea mai mare familie politică din Europa, a decis ca Partidul Naţional Liberal să găzduiască, la Bucureşti, acest eveniment.            Editor :  Liviu Cojan    
----------------------------------

 Se va putea schia de sâmbătă în partea inferioară a masivului Postăvarul. Ce pârtii vor fi deschise 
Actualitate
2024-01-12T17:20:42+02:00
         De sâmbătă, se va putea schia şi în partea inferioară a masivului Postăvarul, anunță Primăria Brașov. Datorită temperaturilor scăzute din această săptămână a fost posibilă producerea zăpezii artificiale necesară pentru a amenaja şi pârtiile Drumul Roşu şi Sulinar.Astfel, se va putea schia pe Drumul Roşu, cu ieşire pe Subteleferic sau pe pârtia 3D şi apoi pe Drumul Albastru. Schiorii experimentaţi vor putea coborî pe pârtia Sulinar, atât Zidul mare, cât şi varianta fiind amenajate, ieşirea urmând să se facă spre cabina Capra Neagră, pe varianta spre pârtia Bradul."A fost un efort fantastic să amenajăm şi să întreţinem pârtiile în această perioadă, mai ales că zăpada este artificială în cea mai mare parte. Deschiderea celor două pârtii este o veste bună pentru iubitorii sporturilor de iarnă. Vorbim de o pârtie uşoară şi una dificilă, astfel că, indiferent de nivelul de pregătire, se va putea coborî până în Poiană pe schiuri sau placă. În acelaşi timp, va scădea şi presiunea de la scaunul Ruia, deoarece au la dispoziţie mai multe pârtii", a precizat, vineri, primarul Allen Coliban.În Poiana Braşov, din acest weekend se va schia pe pârtiile Drumul Roşu (integral), Sulinar (integral), Lupului (partea superioară), Kanzel şi Doamnei. Vor fi deschise şi pârtiile pentru începători, Bradul şi Stadion.Starea pârtiilor este bună, mai ales că în ultimele două zile s-au înregistrat temperaturi negative, care au permis funcţionarea non-stop a instalaţiilor de producere a zăpezii artificiale, au mai precizat reprezentanţii Primăriei Braşov.                    
----------------------------------

 CNAIR: În februarie încep lucrările pentru proiectarea şi execuţia conexiunii dintre Prelungirea Ghencea şi Centura Bucureşti 
Actualitate
2024-01-12T17:10:29+02:00
         Lucrărille pentru proiectarea şi execuţia conexiunii dintre Prelungirea Ghencea şi Centura Bucureşti vor începe în data de 20 februarie, anunţă Cristian Pistol, directorul general al CNAIR.         „Am stabilit astăzi ca pe data de 20 februarie să inceapă lucrărille pentru proiectarea şi execuţia conexiunii dintre Prelungirea Ghencea şi Centura Bucureşti (DNCB). Prin contractul semnat la sfârşitul anului trecut urmează ca Prelungirea Ghencea să fie lărgită la patru benzi, între Cartierul Latin (str. Mărăcineni) şi Pasajul Domneşti”, anunţă Cristian Pistol, potrivit News.ro.Asocierea TRACON SRL. – ACVATOT SRL are la dispoziţie 41,91 milioane lei, fără TVA (fonduri europene nerambursabile) şi 12 luni (2 luni proiectare şi 10 luni execuţie a lucrărilor) pentru următoarele lucrări:- lărgirea la 4 benzi a străzii Prelungirea Ghencea, între strada Mărăcineni şi Pasajul Domneşti,         - amenajarea trotuarelor pe ambele părţi ale drumului şi piste de biciclete,- amenajarea a 2 staţii de autobuz,- amenajarea unei zone mediane pentru construcţia ulterioară a unei linii de tramvai cu cale dublă (tramvaiul 41).Tot în cadrul contractului vor fi amenajate mai multe intersecţii semaforizate inclusiv in zona Cartierului Latin.            Editor :  Liviu Cojan    
----------------------------------

 Un bărbat a bătut un taximetrist și apoi i-a furat mașina, în Dolj. Taxiul a fost găsit abandonat pe o stradă 
Actualitate
2024-01-12T17:03:39+02:00
         Un bărbat de 28 de ani a fost reţinut de poliţiştii din Dolj după ce a agresat un taximetrist şi i-a furat maşina. Taxiul a fost abandonat pe o stradă din Craiova, transmite News.ro.         Reprezentanţii Inspectoratului de Poliţie Judeţean Dolj au anunţat că un bărbat de 28 de ani din municipiul Craiova a fost reţinut de poliţişti ai Secţiei 5 Poliţie Craiova, pentru tâlhărie calificată şi furt calificat.„În fapt, în seara zilei de 10 ianuarie a.c., în jurul orei 22.18, poliţiştii au fost sesizaţi cu privire la faptul că un bărbat, de 34 de ani, din municipiul Craiova ar fi fost agresat fizic de o persoană necunoscută, fiindu-i sustras şi autoturismul acestuia folosit în regim de taxi. Poliţiştii deplasaţi la faţa locului l-au identificat pe bărbatul de 34 de ani, stabilindu-se că o persoană necunoscută l-ar fi agresat fizic şi extras din autoturism, pe care ulterior l-a sustras, abandonându-l pe o stradă din municipiului Craiova”, au transmis reprezentanţii IPJ Dolj.În urma cercetărilor, poliţiştii au stabilit că suspect în acest caz este un bărbat de 28 de ani din Craiova. El a fost reţinut pentru 24 de ore.            Editor :  B.C.    
----------------------------------

 Siegfried Mureșan: Ar fi ideal ca negocierile de aderare cu Republica Moldova să înceapă înainte de europarlamentare 
Externe
2024-01-12T17:13:25+02:00
         Comisia Europeană lucrează în prezent la finalizarea cadrului de negociere cu Republica Moldova şi ar fi ideal ca acestea să înceapă oficial înainte de alegerile europarlamentare deoarece, în a doua parte a anului, UE va trece printr-un scurt proces de reaşezare instituţională când se alocă mai greu mandate politice pentru negocieri, a declarat vineri eurodeputatul PNL Siegfried Mureşan. "Comisia Europeană pregăteşte cadrul pentru începerea negocierilor. După ce Comisia Europeană pregăteşte acest cadru, este nevoie de o decizie, tot unanimă de altfel, a Consiliului European, o decizie prin care acest cadru de negociere este aprobat şi negocierile pot începe printr-o conferinţă interguvernamentală în care, pe picior de egalitate, autorităţile din Republica Moldova şi Comisia Europeană, respectiv autorităţile din Ucraina şi Comisia Europeană, lansează procesul de negociere.         Este important ca acest lucru să înceapă cât mai rapid, în mod ideal chiar înaintea alegerilor europarlamentare (...), deoarece în partea a doua a anului, după alegerile europarlamentare, Uniunea Europeană va fi într-un scurt proces de reaşezare instituţională de câteva luni de zile, când este mai greu ca mandate politice pentru negocieri să fie alocate", a declarat Mureşan în cadrul unei conferinţe de presă susţinute la Biroul Parlamentului European în România.Rusia a încercat prin toate mjloacele să împiedice apropierea Moldovei de UESiegfried Mureşan, care este preşedintele Delegaţiei Parlamentului European la Comitetul Parlamentar de Asociere UE-Moldova susţine însă că "este uşor ca negocierile să aibă loc la nivel tehnic dacă mandatul a fost acordat înainte şi dacă formal negocierile au început"."Ştim că Federaţia Rusă a încercat prin toate mijloacele să împiedice această decizie pozitivă a Uniunii Europene, atât în ceea ce priveşte Republica Moldova, cât şi în ceea ce priveşte Ucraina anul trecut. Prin faptul că Federaţia Rusă a eşuat, avem o confirmare a faptului că Republica Moldova a reuşit să iasă din sfera de influenţă a Federaţiei Ruse", a apreciat eurodeputatul PNL."În ultimii doi ani de zile, ritmul reformelor în Republica Moldova a fost mai mare decât oricând. Reforme care au fost blocate ani de zile, reforme în justiţie, combaterea corupţiei, combaterea spălării banilor au început într-un ritm bun. Sigur, cunoaştem din România, există rezistenţă la reformă în sistemul judecătoresc la nivelul procurorilor, judecătorilor, care nu au fost obişnuiţi niciodată în Republica Moldova să fie puternici, să fie independenţi.Există rezistenţă, dar vedem că s-au făcut paşi esenţiali importanţi, mai rapizi decât oricând, consideraţi pe bună dreptate de către Comisia Europeană suficienţi pentru ca negocierile să poată începe", a mai spus Mureşan.Consiliul European a dat undă verde în decembrie anul trecut declanşării negocierilor de aderare la UE cu Ucraina şi Republica Moldova, dar decizia a putut fi luată numai după ce premierul ungar Viktor Orban a părăsit sala, la sugestia cancelarului german Olaf Scholz.            Editor :  Andreea Smerea    
----------------------------------

 Noi reguli la centrele de transfuzii din țară, după numărul record al donatorilor de sânge. Oamenii vor avea nevoie de programare 
Actualitate
2024-01-12T23:50:00+02:00
         Cei care vor să doneze sânge la Centrul de Transfuzie Sanguină Bucureşti vor avea nevoie de programare, începând din 15 ianuarie, decizia fiind luată din cauza numărului mare de donatori din ultimele zile, în contextul în care valoarea tichetelor pe care le primesc donatorii a crescut de la 67 de lei la 280 de lei. Diverse restricţii au fost aplicate şi în Ploiești, Iași, Craiova, Constanţa şi Cluj, transmite News.ro.         Donarea de sânge în București„Ca urmare a numărului foarte mare de donatori care s-au prezentat la Centrul de Transfuzie Sanguină Bucureşti în ultimele zile pentru donare de sânge, pentru buna organizare a activităţii de recoltare vă comunicăm că începând cu data de 15 ianuarie 2024 accesul la donare va putea fi asigurat doar în baza unei programări, după cum urmează: 1. Programare în aplicaţia Donorium 2. Programare în aplicaţia BlooDoChallenge. Prezentarea fără programare nu reprezintă o garanţie pentru donare în ziua respectivă! Vă mulţumim pentru înţelegerea şi colaborarea dumneavoastră!”, este mesajul postat pe pagina de Facebook a centrului.De asemenea, donatorii sunt rugaţi să se prezinte la centru cu maxim 10-15 minute înainte de ora programării.„Totodată, depăşirea orei aferente programării cu mai mult de 15 minute va duce la anularea acesteia”, mai precizează reprezentanţii Centrul de Transfuzie Sanguină Bucureşti.Donarea de sânge în Iași         Şi la Iaşi, numărul mare de donatori a impus măsuri suplimentare.„Stimaţi donatori, având în vedere numărul mare de donatori din ultimele zile, vă anunţăm ca mâine, 12.01, vom primi la donare donatorii care au donat în ultimii trei ani de zile şi pe toți cei programaţi online, în limita a 100 persoane înregistrate. Vă mulţumim pentru înţelegere”, au anunţat joi reprezentanţii Centrului de Transfuzie Sanguină Iaşi.Donarea de sânge în PloieștiLa Ploieşti, tot joi, a existat un anunţ similar.„Vă mulţumim, stimaţi donatori, pentru că doriţi să donaţi sânge! Datorită fluxului mare de donatori suntem nevoiţi să restricţionăm numărul de donatori admişi zilnic! Vă anunţăm pe această cale că (...) vom primi la donare doar donatori care au mai donat în ultimii cinci ani! Mulţumim pentru înţelegere!”, a scris şefa Centrului de Transfuzie, Georgeta Hanganu.„Noi primim doar donatorii de care avem nevoie. Donatorii vin în număr mai mare, este un aflux mai mare, dar noi am anunţat că primim donatorii care au donat în ultimii cinci ani, deci donatorii care ne-au ajutat şi atunci când valoarea bonului era simbolică şi oamenii au înţeles şi vin exact câţi ne trebuie. Dăm numere de ordine. Astăzi am dat 70 de numere de ordine, la primii care au stat la coadă de dimineaţă, după care am primit grupele deficitare, respectiv am primit grupa AB care, chiar dacă au fost mulţi donatori, a fost deficitară ca procent în numărul de prezentări, grupele care au RH negativ, la care este solicitare mai mare. Noi trebuie să facem un management corect al donatorilor şi al stocului, este parte a profesiei noastre. E ca la o fabrică de medicamente: nu putem fabrica medicamente de ficat dacă oamenii sunt bolnavi de inimă”, a declarat, joi, pentru News.ro, medicul Georgeta Hanganu, coordonator al Centrului de Transfuzie Sanguină din Ploieşti.Ea a precizat că nu au existat „probleme”, pentru că „oamenii au înţeles” situaţia.Donarea de sânge în ClujCentrul de Transfuzie Sanguină Cluj a anunţat încă din 9 ianuarie măsuri pentru a face faţă numărului mare de donatori, prezentând şi o situaţie a stocurilor de sânge.„Din respect pentru donatori, pentru ca actul de donare să se desfăşoare în siguranţă, pentru a evita supraaglomerarea, suntem nevoiţi să luăm următoarele măsuri: se vor acorda numere de ordine pentru donatorii care se prezintă la centru fără programare în funcţie de nevoile pacienților si capacitatea noastră de procesare pentru a evita excedentul de sânge pentru anumite grupe. Programările pe site-ul Donorium nu vor fi luate în considerare până la remedierea situaţiei de către administrator. CTS CLUJ nu poate vizualiza numărul de donatori programați”, se arată pe pagina de Facebook a centrului.Donarea de sânge în CraiovaCentrul de Transfuzie Craiova a anunţat criteriile şi programul pentru donare din 5 ianuarie.„Începând cu data de 08.01.2024, având în vedere nevoile pacienţilor şi capacitatea de procesare a sângelui, informăm donatorii de sânge din judeţul Dolj că numărul maxim de persoane care se pot prezenta pentru donare de sânge la Centrul Regional de Transfuzie Sanguină Craiova este de 130 în fiecare zi, de luni-vineri, între orele, 7:30-13:30.Pentru reducerea timpului de asteptare vă rugăm să vă programaţi online folosind aplicaţia Donorium (programările au prioritate). Pentru fiecare sesiune de donare, vă rugăm să vă alocați un interval cuprins între 60 - 120 minute, indiferent dacă vă programaţi sau nu. Vă rugam să consultați site-ul https://transfuziicraiova.ro/, secțiunea Condiţii de admisibilitate, ȋnainte de prezentarea la donare. Donatorii de trombocite prin afereză au prioritate la consult şi donare.Vă așteptăm la donare doar dacă:- sunteţi perfect sănătos- nu ați consumat alcool ȋn ultimele 72 ore- aţi dormit cel putin șapte ore în noaptea precedentă.Vă mulțumim pentru înțelegere!”, este mesajul postat pe pagina de Facebook a centrului.Donarea de sânge în ConstanțaŞi la Constanţa, donarea de sânge se face pe bază de programare.            Editor :  B.C.    
----------------------------------

 Scandalul pliantelor PNL capsate de taloanele de pensii: Poșta Română oprește serviciul Postmesager pentru materialele politice 
Actualitate
2024-01-12T16:38:38+02:00
         Poşta Română a anunţat că suspendă, începând de vineri, serviciul Postmesager pentru materiale cu caracter politic, după ce Partidul Social Democrat a cerut explicații privind distribuirea unor materiale de propagandă politică capsate la taloanele de pensii. Totul a pornit după ce liderul PSD Timiș Alfred Simonis a reclamat că liderul PNL Timiș, Alin Nica, folosește Poșta Română pentru a-și face campanie electorală.         „”În baza prevederilor legale, Compania Naţională Poşta Română suspendă, începând cu data de 12 ianuarie 2024, serviciul Postmesager pentru materiale cu caracter politic”, informează compania.În urma informaţiilor apărute în presă cu privire la implicarea Companiei în distribuirea de materiale cu caracter politic, Compania Naţională Poşta Română a luat decizia, în baza prevederilor legale, de a suspenda temporar serviciul Postmesager pentru materiale cu caracter politic.„Poşta Română, cu o vechime de 162 de ani în slujba cetăţenilor, ţine la reputaţia si la prestigiul său, fiind o companie care susţine valorile democratice şi nu doreşte să fie asociată cu niciun partid politic”, precizează compania, potrivit News.ro.         PSD Timiş îl acuză pe preşedintele Partidului Naţional Liberal Timiş, Alin Nica, că foloseşte Poşta Română şi angajaţii ei pentru a-şi face campanie electorală."Preşedintele Partidului Naţional Liberal Timiş, Alin Nica, foloseşte Poşta Română şi angajaţii ei pentru a-şi face campanie electorală! Zilele trecute, bătrânii din Lugoj au primit pensiile şi la fiecare fluturaş de pensie a fost ataşat un pliant cu imaginea liberalului Alin Nica. O astfel de acţiune este fără precedent în judeţul Timiş şi arată modul în care Nica înţelege să facă politică, dar, totodată, trădează disperarea unui om care ştie că zilele sale în fruntea Consiliului Judeţean sunt numărate. Ca de fiecare dată, şeful liberalilor nu îşi va asuma răspunderea pentru ceea ce se întâmplă, va găsi vinovaţi în alte părţi şi va dezvolta teorii conspiraţioniste. Doar că, de această dată, dovezile sunt mai mult decât clare”, transmite PSD Timiş. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media În opinia filialei, la fel de răspunzător pentru această acţiune se face şi Adrian Lulciuc, directorul Sucursalei Regionale de Poştă Timişoara, căruia îi solicită de urgenţă demisia.„Alin Nica şi acoliţii săi trebuie să înţeleagă că nu pot folosi instituţiile în care şi-au plasat oameni în funcţii de conducere pentru a face campanie electorală", conchide PSD Timiş.Astfel, PSD solicită şefilor Poştei Române şi Casei Naţionale de Pensii Publice să se abţină să-şi depăşească atribuţiile legale pe care le au în exercitarea funcţiei. subliniind că acordarea unor foloase necuvenite unui partid politic este sancţionată de lege.            Editor :  I.C    
----------------------------------

 China vrea relații mai bune cu UE. Xi Jinping: „Trebuie să promovăm împreună pacea, stabilitatea şi prosperitatea globală” 
Externe
2024-01-12T16:15:16+02:00
         China doreşte să-şi consolideze relaţiile cu Uniunea Europeană, a declarat vineri preşedintele Xi Jinping în cadrul unei întrevederi, la Beijing, cu premierul belgian Alexander De Croo, relatează AFP, citată de Agerpres.         De Croo a sosit joi în China şi a inaugurat noua ambasadă a Belgiei la Beijing. El s-a întâlnit şi cu ministrul chinez de Externe, Wang Yi.„China doreşte să lucreze cu Uniunea Europeană pentru a promova un progres constant în relaţiile China-UE în noul an”, a declarat liderul chinez în cadrul întâlnirii cu premierului belgian care a avut loc vineri la Palatul Poporului din Beijing, a informat televiziunea de stat CCTV. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media          „În contextul unei situaţii internaţionale haotice, este necesar să construim mai multe punţi între China şi Europa”, a spus Xi Jinping, adăugând că cele două părţi ar trebui „să promoveze împreună pacea, stabilitatea şi prosperitatea globală”.China şi UE sunt importanţi parteneri comercialiBeijingul şi UE sunt importanţi parteneri comerciali, însă blocul comunitar şi-a semnalat recent intenţia de a-şi reduce dependenţa de China în materie de tehnologie şi în alte sectoare.UE, îngrijorată de concurenţa potenţial neloială a vehiculelor electrice chineze mai ieftine, a lansat oficial o anchetă privind subvenţiile acordate de Beijing producătorilor chinezi.Preşedinta Comisiei Europene, Ursula von der Leyen, a anunţat această investigaţie în septembrie, acuzând China că menţine costul vehiculelor sale electrice „artificial scăzut datorită subvenţiilor publice enorme”.China a denunţat ancheta pe care a calificat-o drept un „protecţionism pur” şi a subliniat că este probabil să dăuneze relaţiilor comerciale sino-europene.La începutul lunii ianuarie, Beijingul a lansat o anchetă antidumping asupra băuturilor spirtoase, precum coniacul, importate din UE.Premierul belgian s-a întâlnit și cu premierul chinezÎntr-o manieră mai generală, deteriorarea relaţiilor dintre China şi Occident în ultimii ani a stârnit îngrijorări la Bruxelles cu privire la potenţialele vulnerabilităţi legate de inteligenţa artificială, dezinformarea şi securitatea datelor.Premierul belgian Alexander De Croo a scris vineri pe X că s-a întâlnit, de asemenea, cu premierul chinez Li Qiang pentru „a discuta provocările comune, precum schimbările climatice, apărarea ordinii internaţionale bazate pe reguli şi prevenirea viitoarelor pandemii”.Cei doi oficiali au discutat şi despre invazia Rusiei în Ucraina, a mai spus De Croo.Refuzul Beijingului de a condamna Moscova pentru acţiunea militară în Ucraina a afectat relaţiile dintre China şi UE.            Editor :  B.C.    
----------------------------------

 Un tânăr care a investit din salariu spune că la 29 de ani are suficienți bani ca să se pensioneze 
Economie
2024-01-12T17:21:09+02:00
         Un tânăr care a avut norocul să obțină joburi bune, în companii de succes, a povestit pentru Business Insider că a avut înțelepciunea de a investi o mare parte din banii câștigați, astfel că se poate pensiona fără probleme la 29 de ani, neavând nevoie să mai muncească vreodată.         Daniel George spune că s-a gândit prima data la pensie pe când avea doar 24 de ani. Atunci, după un internship, și-a găsit un loc de muncă la Google X, cu un salariu de 265.000 de dolari pe an.„Am făcut calcule și mi-am dat seama că, după câțiva ani de economisire, aș putea să mă întorc cu ușurință în India (țara lui natală - n.n.) și să mă pensionez dacă aș vrea”, a spus el.Înainte de a lucra la Google X, Daniel George a făcut un doctorat la Universitatea Illinois, pe care l-a finalizat în decembrie 2018. La acea dată avea economii de 100.000 dolari, bani obținuți din burse și premii, salariu de la o companie de tehnologie unde a lucrat full time, dar și din internshipul plătit la Google.         „Am început să investesc cu prudență în acțiuni la companii de tehnologie, inclusiv Google, Apple, Amazon, Nvidia și Tesla, alocând doar câteva mii de dolari pentru fiecare. Cei mai mulți bani au ajuns în contul meu bancar și au generat și o mică dobândă. Nu știam prea multe despre finanțe și mi-a fost frică să investesc mai mult”, a mai spus el.Google i-a schimbat perspectiva asupra economiilorSpune că la Google a avut un job de vis. În afara beneficiilor și facilităților uimitoare, a avut ocazia să învețe mai multe despre finanțe și impozite. Atunci câștiga mai mulți bani decât oricând, dar jumătate din ei se duceau pe taxe.A învățat cum să-și minimizeze obligațiile fiscale prin optimizarea conturilor de pensionare și și-a limitat cheltuielile, astfel că acestea reprezentau puțin peste 10% din venituri.„Am mers la serviciu pe jos sau cu bicicleta și nu mi-am cumpărat niciodată o mașină. Am mâncat zilnic trei mese la Google (acesta fiind unul din beneficiile pe care compania le oferea angajaților - n.n.), așa că am cheltuit rar bani pentru mâncare. Chiar dacă locuințele în Silicon Valley sunt de obicei foarte scumpe, chiria mea a fost destul de mică, pentru că am împărțit un apartament cu prietenii mei”, a spus el.Daniel George spune că în timp ce colegii lui și-au cumpărat mașini sau case scumpe, el a decis să investească o mare parte din câștiguri, fiind conștient de faptul că veniturile îi puteau crește exponențial dacă investește cât mai devreme.Astfel, în acea perioadă a investit anual peste 75.000 de dolari.La 26 de ani putea să se pensioneze dacă s-ar fi întors în IndiaÎn 2020, când avea 26 de ani, putea să se retragă din activitate, cu condiția să se întoarcă în India, unde viața este mai ieftină. La acea dată deja făcuse investiții de peste 500.000 de dolari, care i-ar fi asigurat un venit satisfăcător.Însă și-a cunoscut viitoarea soție - cetățeană americană - așa că planurile i s-au schimbat. Trebuia să economisească mai mult ca să poate locui împreună în SUA.Din ce în ce mai preocupat de investițiiÎn iunie 2020, un recrutor de la colosul bancar JPMorgan i-a oferit oportunitatea de a conduce proiecte de IA aplicate în cadrul companiei. A acceptat postul entuziasmat că putea să învețe și mai multe despre finanțe. De asemenea, salariul era dublu.„Chiar dacă venitul și averea netă mi-au crescut, tot nu trăiam extravagant. Cheltuiam doar pe mâncarea în oraș, pentru că nu voiam să gătesc. Singurele mele bunuri erau hainele, o saltea, un pat și un televizor”, a mai spus el.Jobul de la JPMorgan era unul remote, așa că la sfârșitul lui 2020 el și viitoarea soție au renunțat la apartamentul pe care îl aveau în chirie și au început să călătorească.„De atunci, locuim în hoteluri din întreaga lume și stăm în fiecare oraș două sau trei săptămâni”, a spus Daniel George.La 27 de ani ajunsese să economisească 1 milion de dolari. „Portofoliul meu de acțiuni mergea bine și îmi investisem toate salariile și bonusurile mari de la JPMorgan”, a mai spus el.„Până la începutul lui 2023, la 29 de ani, averea mea netă a crescut. Știam că mă pot pensiona în siguranță și că pot locui oriunde, întrucât cheltuiam doar 2% din investițiile mele. M-am gândit ce vreau să fac cu restul vieții mele. Luam în calcul să nu mai lucrez și să călătoresc full tine, dar cred că ar fi fost plictisitor”, a mai spus el.Pentru că este pasionat de domeniul inteligenței artificiale, a hotărât să se ocupe în continuare de asta, dar să o facă în termenii lui.„Așa că am părăsit JPMorgan în august 2023, la vârsta de 29 de ani și am co-fondat un startup AI cu câțiva prieteni. Pentru că pot să-mi permit să nu-mi fac griji din cauza salariului, am zis că risc să-mi înființez propria companie”, a mai spus el.Daniel George spune că poate oricând să renunțe la acest proiect, pentru că veniturile pasive pe care și le-a asigurat îi pot susține familia chiar și atunci când el și soția lui vor avea copii.Daniel George a pus la dispoziția Business Insider documente care dovedesc situația lui financiară.            Editor :  D.C.    
----------------------------------

 Crimă descoperită după un accident rutier: Soția șoferului rămas încarcerat între fiare a fost găsită moartă în casă 
Actualitate
2024-01-12T16:11:50+02:00
         Un accident rutier grav s-a produs în această dimineață în județul Botoșani, pe raza localității Ipotești, unde un bărbat a intrat într-un copac de pe marginea drumului și a rămas încarcerat. Ulterior, la locuința șoferului a fost găsit cadavrul soției sale, scrie Monitorul de Botoșani.         În dimineața zilei de vineri, șoferul unui autoturism Matiz a intrat într-un copac de pe marginea drumului și a rămas încarcerat. La volan se afla un bărbat de 51 de ani. Din cauza orei și faptului că zona nu este foarte circulată, nu se cunoște exact cât a stat bărbatul între fiarele contorsionate. Un alt șofer care trecea prin zonă a văzut accidentul și a sunat la 112. La fața locului au intervenit echipaje ISU, SMURD și poliția rutieră, iar victima a fost transportată la spital. Bărbatul era conștient, dar grav rănit.Între timp, la locuința familiei a fost făcută o descoperire macabră: soția bărbatului implicat în accidentul rutier a fost găsită moartă, având multiple lovituri de cuțit.Potrivit presei locale, fiul a mers la locuința părinților pentru că aceștia nu răspundeau la telefon și a descoperit crima. Tânărul a anunțat poliția, iar polițiștii și criminaliștii au mers la locuința familiei din municipiul Botoșani. Cazul a fost preluat de un procuror.            Editor :  V.M.    
----------------------------------

 Yampil, ursul salvat miraculos din Ucraina unde a fost rănit de explozia unui obuz, are o nouă casă în Scoția 
Stil de viață
2024-01-12T15:52:12+02:00
         Un urs negru asiatic care a fost găsit într-o grădină zoologică abandonată din estul Ucrainei, numit Yampil după locul de unde a fost salvat, la cinci luni după invazia Rusiei din 2022, a ajuns vineri la noua sa casă permanentă din Scoția, transmite Reuters.         Yampil, numit după satul din regiunea Donețk în care a fost găsit, a fost unul dintre puținele din cele 200 de animale de la grădina zoologică care au supraviețuit. După ce a fost salvat, el a fost îngrijit de o organizație caritabilă belgiană înainte de călătoria sa de peste 12 ore la „Five Sisters Zoo”, la aproximativ 32 km vest de Edinburgh. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media         „Când voluntarii l-au găsit pe Yampil, un obuz tocmai explodase lângă cușca lui și a fost lovit. Era într-o stare groaznică; încă cinci zile și nu mai putea fi salvat”, a spus Brian Curran, proprietarul Five Sisters Zoo.„Avem cea mai bună echipă la îndemână pentru a avea grijă de el și pentru a ajuta la realizarea acestei tranziții cât mai ușor și benefic pentru el.”Yampil va fi găzduit într-o incintă temporară, în timp ce grădina zoologică, care anterior a readăpostit urșii de la circuri ambulante, strânge fonduri pentru noul său culcuș permanent.            Editor :  M.I.    
----------------------------------

 Erdogan compară atacurile SUA în Yemen cu cele ale Israelului în Gaza. „Încearcă să provoace o baie de sânge în Marea Roşie” 
Externe
2024-01-12T15:49:57+02:00
         Preşedintele turc Recep Tayyip Erdogan a apreciat vineri că reacţia Statelor Unite şi a Regatului Unit împotriva rebelilor Houthi din Yemen constituie o „utilizare disproporţionată a forţei”.         Liderul de la Ankara consideră că bombardamentele americane şi britanice asupra unor obiective Houthi sunt similare cu cele israeliene asupra Fâşiei Gaza: „America şi Israelul utilizează aceeaşi forţă disproporţionat împotriva palestinienilor, iar britanicii urmează exemplul Statelor Unite. Încearcă să provoace o baie de sânge în Marea Roşie”, a acuzat el.Avioane de luptă, nave militare şi submarine americane şi britanice au lovit în mai multe locuri din Yemen noaptea trecută; atacurile au fost lansate ca represalii la cele ale Houthi, susţinuţi de Iran, asupra vaselor comerciale din Marea Roşie. Evoluţia constituie o extindere a conflictului din Gaza între Israel şi gruparea islamistă Hamas.De la începutul războiului împotriva Hamas, în care şi-au pierdut viaţa potrivit autorităţilor din Gaza aproape 23.500 de palestinieni, Erdogan a fost unul din cei mai virulenţi critici ai Israelului şi ai sprijinului SUA pentru statul evreu, reaminteşte AFP.Ofensiva aeriană şi terestră israeliană în Gaza a fost declanşată ca reacţie la atacul fără precedent din 7 octombrie anul trecut, lansat de Hamas pe teritoriul Israelului. Teroriştii au ucis atunci circa 1140 de oameni, majoritatea civili, şi au luat peste 200 de ostatici.            Editor :  B.P.    
----------------------------------

 Macron le-a cerut miniștrilor săi din noul guvern să fie „revoluţionari” 
Externe
2024-01-12T15:32:16+02:00
         Preşedintele Franței, Emmanuel Macron, le-a cerut, vineri, membrilor guvernului Gabriel Attal, numit joi, să fie „revoluţionari” şi să producă rezultate.         „Vă cer solidaritate şi viteză, care sunt condiţia eficacităţii”, a spus Macron în timpul primei şedinţe a echipei noului premier, cel mai tânăr prim-ministru din istoria Franţei. „Aştept de la dumneavoastră rezultate, alte rezultate şi mereu mai multe rezultate”, a spus Macron.„Acest guvern va fi cel al disciplinei republicane. Nu vreau miniştri care administrează, vreau miniştri care acţionează. Nu vreau gestionari, vreau revoluţionari”, a insistat preşedintele francez.O echipă restrânsă de 14 miniştri, cea mai tânără din istoria celei de-A Cincea Republici, a fost anunţată, joi, la Paris. Ea va fi completată, săptămâna viitoare, de o listă adiţională cu miniştri delegaţi şi secretari de stat.Preşedintele Macron se va exprima public la începutul săptămânii viitoare, probabil în cadrul unei conferinţe de presă, când va prezenta „foaia de parcurs” pentru continuarea celui de-al doilea său mandat la conducerea Franţei.            Editor :  Adrian Dumitru    
----------------------------------

 Rusia acuză SUA de piraterie de secol XXI: „Furtul de proprietate de stat, privată şi publică a devenit o marcă a anglo-saxonilor” 
Externe
2024-01-12T15:20:48+02:00
         Ministerul de Externe rus a calificat vineri planul Statelor Unite de a confisca până la 300 miliarde de dolari în active suverane ruse îngheţate, pentru a contribui la reconstrucţia Ucrainei, drept „piraterie de secolul al XXI-lea”, şi a afirmat că, într-un astfel de caz, Moscova va riposta dur, transmite Reuters, preluat de Agerpres.         Purtătoarea de cuvânt a diplomaţiei ruse, Maria Zaharova, a acuzat Statele Unite că încearcă să creeze o „acoperire legală” pentru a fura active suverane ale Rusiei, o măsură în legătură cu care Moscova a avertizat în mod repetat că încalcă dreptul internaţional şi subminează sistemul financiar mondial.„Furtul de proprietate de stat, privată şi publică a devenit o marcă a anglo-saxonilor”, a spus Zaharova într-o scurtă conferință de presă.„Washingtonul (şi) Londra fac acest lucru de decenii. Înainte se chema piraterie, dar apoi a fost legalizată. Acum este pirateria secolului al XXI-lea, în opinia mea”, a adăugat ea.         Potrivit unei ştiri publicate miercuri de agenţia Bloomberg, administraţia preşedintelui american Joe Biden susţine un proiect legislativ care ar permite confiscarea de active suverane ruse îngheţate, pentru a ajuta la reconstrucţia Ucrainei, aflată parţial în ruine în urma ofensivei militare declanşate de Rusia în februarie 2022.Maria Zaharova, care a acuzat Washingtonul că încearcă să forţeze Uniunea Europeană să participe la acelaşi plan de confiscare de active, a spus că Moscova va răspunde dur dacă îi vor fi confiscate activele.„Vor fi luate contramăsuri şi ele vor fi de aşa natură încât vor fi văzute şi simţite. Vor fi dureroase”, a spus Zaharova.După ce preşedintele rus Vladimir Putin a lansat ceea ce a numit o „operaţiune militară specială” în Ucraina, SUA şi aliaţii lor au interzis tranzacţiile cu Banca Centrală şi Ministerul de Finanţe ale Rusiei, blocând în jur de 300 de miliarde de dolari de active suverane ruse în Occident, o mare parte din ele în Europa.Zaharova a mai spus că Occidentul se străduieşte acum să găsească noi căi de a finanţa Ucraina având în vedere dificultăţile tot mai mari în a asigura sprijin financiar pentru Kiev.Casa Albă a afirmat joi că asistenţa americană pentru Ucraina „a încetat”, în timp ce negocierile continuă la Washington cu privire la un pachet de ajutor pentru Kiev ce ar putea fi condiţionat de o revizuire a măsurilor de securitate la frontierele SUA.Kremlinul a declarat anterior că Moscova are o listă de active americane, europene şi altele pe care Rusia le va confisca dacă ţări occidentale vor confisca active ruse.Liderii ţărilor din G7 sunt aşteptaţi să discute luna viitoare o nouă teorie juridică ce ar permite confiscarea activelor Rusiei, au indicat două surse la curent cu acest plan şi un oficial britanic, la sfârşitul anului trecut.            Editor :  M.I.    
----------------------------------

 Bulgaria înlocuieşte petrolul rusesc cu ţiţei din Kazahstan, Irak şi Tunisia 
Externe
2024-01-12T15:05:32+02:00
         Bulgaria a înlocuit importurile de petrol rusesc cu ţiţei provenit din Kazahstan, Irak şi Tunisia, în prima lună a acestui an, informează Reuters, pe baza analizei datelor LSEG şi discuţiilor cu traderii.         Bulgaria beneficiază de o excepţie de la embargoul impus de Uniunea Europeană, care îi permite să continue să importe ţiţei rusesc, prin intermediul tancurilor petroliere, în anul 2024. Însă, ţara vecină a decis să restricţioneze exporturile pentru toate produsele rafinate realizate din ţiţei rusesc, începând din această lună, ceea ce face practic imposibil pentru singura rafinărie din Bulgaria să proceseze în continuare ţiţei rusesc şi, de asemenea, a decis să înceteze complet importurile de petrol rusesc din luna martie.Bulgaria importă petrol pentru a alimenta rafinăria de la Burgas, care are o capacitate de 190.000 de barili pe zi şi este operată de grupul petrolier rus Lukoil. Pe ansamblul anului 2023, Bulgaria a fost al patrulea mare cumpărător de ţiţei rusesc prin intermediul tancurilor petroliere, achiziţionând peste 100.000 de barili pe zi, scrie Agerpres.Însă, în ianuarie, nicio livrare de petrol din Rusia nu este programată să ajungă în portul Burgas. În condiţiile în care Lukoil nu îşi mai poate aproviziona rafinăria de la Burgas cu propriul său ţiţei de tip Urals, grupul rus trebuie să utilizeze ţiţei din altă parte, ceea ce duce la creşterea costurilor de operare pentru această rafinărie. Profitabilitatea rafinăriei de la Burgas este afectată şi de o taxă de 60% impusă de Guvernul de la Sofia pentru profiturile rafinăriei.         Datele LSEG analizate de Reuters arată că, în luna ianuarie, rafinăria de la Burgas urmează să ajungă la două livrări de 70.000 de tone de ţiţei de tip KBECO din Kazahstan, o livrare de 76.000 de tone de ţiţei de tip Basrah Light, una de 50.000 de tone de ţiţei CPC Blend şi 33.000 de tone de ţiţei din Tunisia.Traderii susţin că petrolul KBECO, un ţiţei din Kazahstan exportat prin intermediul porturilor ruseşti şi a cărui calitate este comparabilă cu petrolul rusesc Urals, este cel mai probabil înlocuitor pentru petrolul rusesc în Bulgaria, însă traderii atrag atenţia asupra faptului că oferta de ţiţei KBECO este limitată, iar preţul este semnificativ mai mare decât cel al petrolului Urals.Rafinăria de la Burgas este concepută pentru a procesa ţiţei Urals şi în prezent poate funcţiona numai pe bază ţiţei "acru" (sour), cu concentraţie de sulf de peste 0,5%, care este mai dificil de obţinut şi mai scump în UE, susţin traderii."Piaţa pentru ţiţeiul sour în Europa este una redusă pentru că nu există livrări disponibile de petrol Urals sau din Kurdistan", a precizat un trader consultat de Reuters.Exporturile de petrol din regiunea Kurdistan din Irak sunt suspendate începând din primăvara lui 2023.Grupul petrolier rus Lukoil a anunţat anul trecut că îşi va revizui strategia cu privire la activele sale din Bulgaria şi ar putea lua în considerare o eventuală vânzare.            Editor :  A.P.    
----------------------------------

 Strănepotul lui Stalin spune că invazia Rusiei în Ucraina este „ilegală”. „Poporul rus nu a trimis forţele armate la război” 
Externe
2024-01-12T16:35:23+02:00
         Iakov Djugaşvili, strănepotul lui Stalin, a declarat vineri că invazia Rusiei în Ucraina este „ilegală”, dat fiind faptul că autorităţile ruse nu au consultat populaţia atunci când au trimis trupe în ţara vecina, relatează EFE, potrivit Agerpres.          „Pentru a participa în acest război, forţele armate trebuiau să fie trimise pe câmpul de luptă de către organele de stat ale Rusiei, urmând instrucţiunile şi în numele poporului rus”, a declarat urmaşul dictatorului sovietic.În acest sens, el a declarat că nici Duma de Stat şi nici Consiliul Federaţiei, cele doua camere ale parlamentului rus, nu au emis nici măcar „o singură lege sau o prevedere legală care să facă aluzie la război, la Ucraina sau la operaţiunea militară specială”.Djugaşvili, care poartă acelaşi nume şi prenume ca fiul cel mare al lui Stalin, a subliniat că puţin contează că „o persoană care îl interpretează pe (preşedintele Vladimir) Putin a anunţat la televizor” începerea „operaţiunii militare speciale” (SVO) la 24 februarie 2022.         „Pe pagina web a preşedintelui nu există niciun document privind începerea SVO. Astfel, poporul rus nu a trimis forţele armate la război în Ucraina, nici direct, nici prin intermediul puterilor sale de stat”, a spus el.În opinia sa, „în acest mod, oficialii doresc să evite orice lucru care i-ar putea asocia cu operaţiunea militară specială”.„De ce? Am un singur răspuns. Vor să se sustragă de la răspunderea prevăzută în conformitate cu articolul 353 din Codul penal (planificarea, pregătirea, declanşarea sau desfăşurarea unui război de agresiune)”, a afirmat el.Strănepotul lui Stalin, care se află în prezent la Moscova, a subliniat că acest articol prevede pedepse de până la 20 de ani de închisoare.Acesta a evocat, cu referire la anexarea peninsulei ucrainene Crimeea, că la 1 martie 2014 Consiliul Federaţiei (Senatul Rusiei) nu a avut nicio reţinere să precizeze unde şi de ce trimite trupe.„În documentul din 22 februarie 2022 (Senatul) nu a avut curaj. De ce? Pentru că în 2014 acţiunile Rusiei au fost legale, iar în 2022 nu mai sunt”, a insistat el.În plus, Iakov Djugaşvili i-a acuzat pe politicienii şi mass-media occidentale, interesate de înfrângerea Rusiei în război, că ascund faptul că poporul rus nu a autorizat armata sa să intervină militar în Ucraina.„Ei ascund acest lucru poporului rus şi lumii doar pentru a prelungi acest război fratricid cât mai mult posibil”, susţine strănepotul lui Stalin.Cât despre străbunicul său, Djugaşvili a asigurat că autorităţile folosesc numele lui Stalin, al Uniunii Sovietice şi Marelui Război Patriotic (1941-1945), episodul sovietic al celui de-al Doilea Război Mondial, în scopuri propagandistice.Potrivit lui Djugaşvili, scopul este de a „convinge poporul rus că operaţiunea militară specială din Ucraina este la fel de justă ca Marele Război Patriotic”.            Editor :  C.L.B.    
----------------------------------

 Papa Francisc nu a putut să-și termine un discurs la Vatican din cauza unei „bronșite ușoare” 
Externe
2024-01-12T14:35:39+02:00
         Papa Francisc nu a reuşit să ducă până la capăt un discurs susţinut, vineri, la Vatican, în faţa unui grup de experţi francezi în comunicare religioasă, acuzând „o bronşită uşoară”, relatează Reuters.         Suveranul pontif, în vârstă de 87 de ani, a suferit o infecţie pulmonară acută în noiembrie, care l-a determinat să anuleze o călătorie planificată la summitul COP28 privind clima din Dubai şi să îşi lase asistenţii să îi citească discursurile timp de mai multe săptămâni.Papa Francisc avea o întrevedere cu participanţii la simpozionul „Université des communicants en Église” organizat de Conferinţa Episcopală Franceză când a fost nevoit să îşi întrerupă mesajul de bun-venit.„Aş vrea să citesc tot discursul, dar există o problemă, am o bronşită”, a rostit papa cu o vocea răguşită.Papa ţinuse deja alte discursuri, în ziua de vineri, în timpul unor întâlniri cu tineri profesionişti şi cu un comitet de promovare a relaţiilor dintre bisericile catolică, ortodoxă şi orientală.În cadrul unui angajament ulterior, vineri, Papa Francisc nu a citit discursul său în faţa membrilor unui organism ştiinţific catolic, care l-a primit în schimb în formă scrisă, a precizat Vaticanul.            Editor :  Adrian Dumitru    
----------------------------------

 Budanov avertizează țările din Europa: „Cei care spun că s-au săturat de Ucraina vor vedea când rușii le vor ocupa teritoriile” 
Externe
2024-01-12T14:27:03+02:00
         Șeful spionajului militar ucrainean, Kirilo Budanov, îi avertizează pe cei care spun că „au obosit” ajutând Ucraina că se vor trezi cu rușii ocupându-le teritoriile. De asemenea, acesta a explicat, într-un interviu pentru Le Monde, de ce a eșuat contraofensiva ucraineană, dar și care sunt problemele cu care se confruntă rușii.         Budanov spune că utilizarea intensivă a dronelor de ambele părți a făcut imposibilă desfășurarea operațiunilor ofensive atât pentru forțele ruse, cât și pentru cele ucrainene. Un alt factor este densitatea câmpurilor de mine.Șeful serviciului de informații militare spune că Rusia a crescut cantitatea de muniție produsă față de anii precedenți, chiar dacă acestea sunt de o calitate mai proastă.„Toată lumea credea că Moscova are o armată puternică, dar o economie slabă. S-a dovedit a fi invers. Armata este slabă. Rusia nu moare de foame. În acest ritm, poate rezista destul de mult timp”, a declarat Budanov.         Budanov a subliniat că actualele sancțiuni occidentale sunt insuficiente. El consideră că sancțiunile ar fi trebuit să vizeze sectoarele cheie ale economiei ruse: energia, industria metalelor și sistemul financiar în ansamblu.Acesta a subliniat nevoia de a primi mai multe muniții și sisteme de artilerie. „Cei din străinătate care cred că s-au săturat de Ucraina vor trebui să aibă grijă când rușii vor veni să le ocupe propriile teritorii. Statul agresor Rusia e în război nu numai împotriva Ucrainei. Rusia e în război cu NATO, așa cum a pretins propaganda lor de la bun început”, spune Budanov.Acesta a comentat și despre debarcarea ucraineană în Crimeea ocupată în 2023: „Unii au spus că este imposibil. Acest lucru dă speranță – mai ales ucraineanilor din peninsulă care trăiesc sub ocupația rusă de 10 ani și mulți dintre ei au început deja să-și piardă speranța”.            Editor :  R.K.    
----------------------------------

 Dumitru Buzatu rămâne în arest 
Actualitate
2024-01-12T14:20:47+02:00
         Tribunalul Vaslui a decis vineri prelungirea mandatului de arestare preventivă a lui Dumitru Buzatu, cercetat pentru luare de mită. Măsura poate fi contestată în termen de 48 de ore.         „În baza articolului 348 raportat la art. 207 alineat 4 Cod procedură penală, verifică şi constată legalitatea şi temeinicia măsurii arestului preventiv, luat faţă de inculpatul Buzatu Dumitru, în prezent aflat în Penitenciarul Vaslui. (...) Menţine măsura arestului preventiv luat faţă de inculpatul Buzatu Dumitru, care urmează să fie verificată periodic în termenul de 30 de zile”, se arată în decizia instanţei Tribunalului Vaslui, potrivit Agerpres.În cazul expertului Radu Judele, cercetat în acelaşi dosar pentru trafic de influenţă, judecătorul a decis prelungirea arestului la domiciliu.Dumitru Buzatu a fost arestat preventiv pe data de 23 septembrie, pentru comiterea infracţiunii de luare de mită.         Fostul lider PSD Vaslui a fost prins în flagrant de procurorii anticorupţie când primea 1,25 milioane de lei mită pentru a favoriza o firmă să obţină un contract. Banii au fost găsiţi de anchetatori în portbagajul maşinii acestuia, după ce i-ar fi primit într-un restaurant.Procurorii Direcţiei Naţionale Anticorupţie au dispus, la sfârşitul anului trecut, trimiterea în judecată a fostului preşedinte al Consiliului Judeţean Vaslui, Dumitru Buzatu, arestat preventiv în luna septembrie pentru luare de mită, în urma unui flagrant.Expertul Radu Judele, cercetat în acelaşi dosar şi aflat în arest la domiciliu pentru luare de mită şi trafic de influenţă, a fost, de asemenea, trimis în judecată.Dosarul a fost transmis spre judecare Tribunalului Vaslui, cu propunere de a se menţine măsurile preventive şi asigurătorii dispuse în cauză.            Editor :  B.P.    
----------------------------------

 Iordania acuză Israelul de „crime de război” și de escaladarea tensiunilor în Orientul Mijlociu și Marea Roșie 
Externe
2024-01-12T14:20:14+02:00
         Ministrul de externe iordanian Ayman Safadi a declarat vineri că „crimele de război” israeliene împotriva palestinienilor sunt de vină pentru intensificarea tensiunii regionale și a violenței în Marea Roșie, despre care spune că amenință să declanșeze un război mai larg în Orientul Mijlociu, transmite Reuters.         Israelul, care din octombrie luptă împotriva Hamas în Fâșia Gaza, a negat acuzațiile că ar fi comis crime de război.Într-un răspuns după ce Statele Unite și Marea Britanie au lansat lovituri împotriva țintelor militare Houthi din Yemen, în urma atacurilor rebelilor asupra navelor din Marea Roșie, ministrul de externe iordanian Ayman Safadi a declarat că comunitatea internațională nu a reușit să acționeze pentru a opri „agresiunea” israeliană împotriva palestinienilor, care pune în pericol securitatea regiunii.„Agresiunea israeliană asupra Gaza și comiterea continuă a crimelor de război împotriva poporului palestinian și încălcarea cu impunitate a dreptului internațional sunt responsabile de creșterea tensiunilor observate în regiune”, a spus Safadi în declarațiile transmise de presa de stat.         Stabilitatea regiunii și securitatea acesteia sunt într-o strânsă legătură, a spus Safadi.„Comunitatea internațională se află la o răscruce umanitară, morală, juridică și de securitate. Fie își asumă responsabilitățile și pune capăt agresiunii arogante a Israelului și protejează civilii, fie îi permite premierului israelian Benjamin Netanyahu și miniștrilor săi extremiști să ne tragă la un război regional care amenință pacea mondială”, a spus Safadi.El a spus că Israelul împinge regiunea către mai multe conflicte „prin continuarea agresiunii și încercarea de a deschide noi fronturi” și că acțiunile militare israeliene împotriva civililor din Gaza îndeplinesc definiția legală a genocidului.Israelul a respins vineri drept „deformate grav” acuzațiile aduse de Africa de Sud în fața instanței superioare a ONU că operațiunea sa militară din Gaza a fost o campanie de genocid condusă de stat împotriva populației palestiniene.Israel continuă să se apere insistând că forțele sale respectă legea internațională în timp ce luptă cu militanții palestinieni din Gaza care operează în zone civile dens populate.            Editor :  M.I.    
----------------------------------

 Israelul respinge la CJI acuzațiile de genocid. „E un război de apărare împotriva Hamas, nu împotriva palestinienilor” 
Externe
2024-01-12T14:07:45+02:00
         Israelul a declarat, vineri, că nu încearcă să distrugă poporul palestinian din Fâșia Gaza, apărându-se împotriva acuzaţiei de genocid, pe care o consideră „total distorsionată” şi „rău intenţionată”, adusă împotriva sa la cea mai înaltă instanţă a ONU, relatează AFP, potrivit Agerpres.          Africa de Sud a depus în decembrie o plângere urgentă la Curtea Internaţională de Justiţie (CIJ) de la Haga, acuzând Israelul de încălcarea Convenţiei Naţiunilor Unite privind genocidul, semnată în 1948 în urma Holocaustului.Pretoria vrea ca judecătorii să ordone Israelului să oprească „imediat” campania militară lansată în Gaza după atacul fără precedent al Hamas asupra teritoriului israelian din 7 octombrie, care a ucis aproximativ 1.140 de persoane, conform unei numărători a AFP bazată pe bilanţul oferit de Israel.Ca represalii, Israelul a promis să „anihileze” Hamas şi a lansat o ofensivă pe teritoriul palestinian care a ucis cel puţin 23.469 de persoane, majoritatea femei, adolescenţi şi copii, conform ultimului bilanţ al Ministerului Sănătăţii al Hamas.         Dar, potrivit lui Tal Becker, unul dintre avocaţii Israelului, Africa de Sud „a prezentat, din păcate, instanţei o imagine factuală şi juridică total distorsionată” a conflictului din Gaza.„Israelul luptă împotriva genocidului”Folosindu-se de înregistrări video şi fotografii, Becker a prezentat în faţa magistraţilor un tablou al ororilor despre care a spus că au fost comise în timpul atacului Hamas.Membrii Hamas „au torturat copii în faţa părinţilor, părinţi în faţa copiilor, au ars oameni” şi au comis violuri şi acte de mutilare, a spus el.Avocatul a subliniat că răspunsul Israelului a fost un act de autoapărare şi nu i-a vizat pe civili. „Israelul este angajat într-un război de apărare împotriva Hamas, nu împotriva poporului palestinian”, a spus Becker.În aceste condiţii, „nu poate exista o acuzaţie mai falsă sau mai rău intenţionată decât acuzaţia de genocid împotriva Israelului”, a subliniat el.Israelul şi SUA, aliatul său, au respins cazul de la CIJ ca fiind nefondat.Israelul „este acuzat de genocid într-un moment în care luptă împotriva genocidului”, a declarat joi premierul israelian Benjamin Netanyahu.„O organizaţie teroristă a comis cea mai gravă crimă împotriva poporului evreu de la Holocaust încoace şi acum vine cineva să o apere în numele Holocaustului. Ce tupeu!”, a adăugat el.Deoarece este vorba de o procedură urgentă, CIJ s-ar putea pronunţa în câteva săptămâni. Deciziile sale sunt definitive şi obligatorii din punct de vedere juridic, dar instanţa nu are competenţa de a impune aplicarea lor. De exemplu, a ordonat Rusiei să-şi suspende invazia din Ucraina.Convenţia privind Genocidul din 1948 defineşte genocidul ca fiind „acte comise cu intenţia de a distruge, total sau parţial, un grup naţional, etnic, rasial sau religios”.De când forţele israeliene şi-au lansat ofensiva, aproape toţi cei 2,3 milioane de locuitori din Gaza au fost alungaţi din casele lor cel puţin o dată, provocând o catastrofă umanitară.Pe de altă parte, instanţa nu se va pronunţa încă asupra fondului cazului - dacă Israelul comite într-adevăr genocid -, ci doar asupra faptului dacă drepturile fundamentale ale populaţiei din Gaza sunt ameninţate în prezent.Africa de Sud poate da în judecată Israelul la CIJ, deoarece ambele ţări sunt semnatare ale Convenţiei privind genocidul.Ministrul sud-african al Justiţiei, Ronald Lamola, le-a spus joi magistraţilor că Israelul „a depăşit limita” şi încalcă această Convenţie, lucru pe care nici măcar brutalitatea atacului Hamas nu îl poate justifica.„Genocidul nu este niciodată declarat în avans”, a afirmat Adila Hassim, avocată din Africa de Sud.„Dar această instanţă beneficiază de ultimele 13 săptămâni de dovezi care arată incontestabil un model de comportament şi intenţia care justifică o acuzaţie plauzibilă de acte de genocid”, a adăugat ea.Congresul Naţional African (ANC), aflat la guvernare în Africa de Sud, susţine de mult timp cauza palestiniană. Fostul preşedinte sud-african şi erou anti-apartheid Nelson Mandela a declarat că libertatea Africii de Sud ar fi "incompletă" fără cea a palestinienilor, notează Reuters.            Editor :  C.L.B.    
----------------------------------

 Siegfried Mureşan: „Cei 26 de membri ai Consiliului European sunt uniţi de dorinţa” de a nu-l avea președinte pe Viktor Orban 
Actualitate
2024-01-12T14:00:21+02:00
         Europarlamentarul PNL Siegfried Mureşan afirtmă că preşedintele Klaus Iohannis se bucură de încredere şi de apreciere la nivel european, însă discuţia despre posibilitatea de a prelua şefia Consiliului European este, momentan, speculativă. Eurodeputatul susţine că toţi liderii de stat şi de guvern din UE sunt uniţi în demersul de a bloca accederea premierului maghiar Viktor Orban ca preşedinte interimar al Consiliului European începând cu luna iulie.         Siegfried Mureşan, vicepreşedinte al PPE la nivel european, a fost întrebat de News.ro ce şanse are preşedintele Klaus Iohannis să devină preşedintele Consiliului European, în contextul în care Charles Michel, actualul lider al Consiliului European, va demisiona din funcţie pentru a participa la alegerile europarlamentare de la începutul lunii iunie.„Această întrebare este pur speculativă, eu nu voi participa la ea. Ştim cu toţii că la nivel european preşedintele se bucură de încredere şi de apreciere, nu o spun doar eu, a spus-o public şi fostul preşedinte al ConsiliuluI European, Donald Tusk, chiar la Bucureşti, considerându-l potrivit pe Klaus Iohannis pentru această poziţie. Eu voi ajuta orice demers care este câştigător politic, dar la speculaţii publice nu particip. Deciziile se vor lua după alegerile europarlamentare, în lumina rezultatului alegerilor, în funcţie de ponderea partidelor”, a răspuns Siegfried Mureşan.Calendarul numirilorEuroparlamentarul PNL susţine că niciun şef de stat sau de guvern din UE nu susţine varianta ca premierul maghiar Viktor Orban să preia interimar şefia Consiliului European. Teoretic, în cazul în care liderii europeni nu vor alege un nou preşedinte cu mandat plin al Consiliului European, funcţia va fi preluată interimar de premierul ţării care deţine preşedinţia rotativă a UE. Or, de la 1 iulie 2024, Ungaria preia preşedinţia Consiliului UE pentru o perioadă de şase luni. Astfel, Viktor Orbán ar deveni automat şi preşedintele interimar al Consiliul European.         „Cei 26 de membri ai Consiliului European sunt uniţi de dorinţa de a nu avea în timpul preşedinţiei maghiare a UE un preşedinte interimar al Consiliului European. După alegerile europarlamentare de la începutul lunii iunie, Parlamentul European se va constitui pe data de 16 iulie. Aceasta este data în care Charles Michel îşi va da demisia din funcţia de preşedinte al ConsiliuluI European. Deci până în data de 16 iulie, Consiliul European trebuie să decidă noul preşedinte al Consiliului, dacă nu, preşedinţia va fi preluată pe bază interimară de statul care deţine preşedinţia UE la acel moment - Ungaria. Cele 26 de state membre sunt unite de dorinţa de a nu avea o preşedinţie interimară a ConsiliuluI European în timpul preşedinţiei maghiare. Sunt convins că vom avea înainte de 16 iulie un preşedinte al Consiliului European cu mandat plin, nu un scenariu cu mandat interimar”, a concluzionat Siegfried Mureşan.Ungaria va dovedi încă o dată că poate fi un bun preşedinte al Consiliului European - a declarat miercuri, la Budapesta, preşedintele Ungariei, Katalin Novak, citat de MTI, în contextul discuţiilor referitoare la demisia actualului preşedinte al Consiliului Charles Michel, care intenţionează să candideze pentru Parlamentul European.În condiţiile în care Charles Michel ar fi ales, el ar urma să îşi preia mandatul în PE în iulie, iar cel de la conducerea Consiliului European se încheie în noiembrie. În acest caz, premierul ungar Viktor Orban, a cărui ţară va prelua preşedinţia rotativă a Consiliului UE în iulie, ar urma să conducă şedinţele Consiliului European, conform Politico, care comentează că acesta ar fi „un scenariu de coşmar” pentru Bruxelles.Citește și: Tomac, despre șansele lui Iohannis să ajungă preşedintele Consiliului European: „Aproape inexistente”. Ce condiții vede eurodeputatul            Editor :  B.P.    
----------------------------------

 Scandal între PSD și PNL. Simonis îi acuză pe liberali că folosesc Poșta Română: "Bătrânii au primit pensiile cu un pliant cu PNL" 
Actualitate
2024-01-12T13:56:17+02:00
         Partidul Social Democrat a cerut explicații Poştei Române şi Casei Naţionale de Pensii privind distribuirea unor materiale de propagandă politică capsate la taloanele de pensii. Totul a pornit după ce liderul PSD Timiș Alfred Simonis a reclamat că liderul PNL Timiș, Alin Nica, folosește Poșta Română pentru a-și face campanie electorală.         PSD anunţă că a transmis o solicitare reprezentanţilor celor două instituţii cu privire la "serviciul special de capsare" a materialelor de propagandă politică de taloanele distribuite pensionarilor.Potrivit unui comunicat de presă al PSD, celor două instituții li s-a cerut să precizeze dacă un astfel de serviciu este legal, având în vedere că este vorba de documente emise de autorităţile statului român, asociate în mod direct cu propaganda unui partid politic.De asemenea, s-a solicitat conducerii Poştei Române să precizeze care este tariful perceput pentru acest "serviciu suplimentar de capsare" prestat de angajaţii companiei, pe lângă serviciul de distribuire, şi dacă partidul beneficiar a achitat distinct suma corespunzătoare.         "PSD solicită şefilor Poştei Române şi Casei Naţionale de Pensii Publice să se abţină să-şi depăşească atribuţiile legale pe care le au în exercitarea funcţiei. Acordarea unor foloase necuvenite unui partid politic este sancţionată de lege. În plus, astfel de decizii aflate la limita legii sau dincolo de ea nu se justifică nici măcar din punct de vedere electoral, pentru că pensionarii nu au uitat că partidul ale cărui pliante au fost capsate de talonul de pensii a îngheţat punctul de pensie în 2021, s-a opus cu insistenţă aplicării calendarului de creştere a pensiilor din Legea 127/2019, iar mai recent a contestat propunerea PSD de majorare şi de recalculare a pensiilor, susţinând că nu ar fi bani pentru astfel de măsuri necesare pentru creşterea nivelului de trai al pensionarilor", a mai transmis PSD. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media "Președintele Partidului Național Liberal Timiș, Alin Nica, folosește Poșta Română și angajații ei pentru a-și face campanie electorală! Zilele trecute, bătrânii din Lugoj au primit pensiile și la fiecare fluturaș de pensie a fost atașat un pliant cu imaginea liberalului Alin Nica.O astfel de acțiune este fără precedent în județul Timiș și arată modul în care Nica înțelege să facă politică, dar, totodată, trădează disperarea unui om care știe că zilele sale în fruntea Consiliului Județean sunt numărate. Ca de fiecare dată, șeful liberalilor nu își va asuma răspunderea pentru ceea ce se întâmplă, va găsi vinovați în alte părți și va dezvolta teorii conspiraționiste. Doar că, de această dată, dovezile sunt mai mult decât clare.La fel de răspunzător pentru această acțiune se face și Adrian Lulciuc, directorul Sucursalei Regionale de Poștă Timișoara, căruia îi solicităm de urgență demisia din funcția pe care o ocupă. Alin Nica și acoliții săi trebuie să înțeleagă că nu pot folosi instituțiile în care și-au plasat oameni în funcții de conducere pentru a face campanie electorală.", a reclamat Alfred Simonis, pe Facebook. Mesajul lui este însoțit de câteva fotografii.            Editor :  G.M.    
----------------------------------

 Primarul Londrei vrea să-și distreze cetățenii cu volane de carton puse în trenurile automatizate, cu mesajul „Conduceți trenul” 
Externe
2024-01-12T13:55:29+02:00
         Volane din carton ar putea fi adăugate în anumite trenuri automatizate ale metroului ușor din Londra pentru a îmbunătăţi experienţa pasagerilor care se prefac uneori că se află la conducerea acestor vehicule, a anunţat primarul Londrei, Sadiq Khan. Autocolantele cu mesajul „Conduceţi trenul” care le vor însoți vor fi testate în această lună, informează DPA, citată de Agerpres.         Sadiq Khan a dezvăluit că măsura este luată în considerare pentru trenurile companiei Docklands Light Railway (DLR).Autocolantele cu mesajul „Conduceţi trenul” vor fi testate în această lună.Trenurile DLR sunt complet automatizate şi funcţionează fără mecanic, dar au la bord un membru al personalului, care poate prelua controlul în caz de urgenţă.         Acest lucru duce la faptul că scaunele din locomotivă sunt adeseori ocupate de persoane pasionate de mijloace de transport, tineri şi vârstnici, care pretind că ei sunt aceia care conduc trenul.Caroline Pidgeon, membră din partea Partidului Liberalii Democraţi în London Assembly, l-a întrebat pe Sadiq Khan dacă lansarea noilor trenuri DLR începând din acest an va promova acest hobby.Într-un răspuns scris din 28 decembrie, primarul londonez a precizat: „Compania Transport for London (TfL) va testa autocolante de vinil cu mesajul 'Driving the train' ('Conduceţi trenul') în 10 trenuri în ianuarie 2024 şi explorează o serie de alte activităţi ce vizează implicarea clienţilor şi a comunităţii pentru a sprijini introducerea noilor trenuri DLR”.„Ca parte a acestui demers, TfL va analiza modul în care va pune în practică experienţa conducerii trenului de către copii. Acest lucru ar putea implica volane din carton. TfL va analiza învăţămintele generate de autocolantele cu mesajul 'Driving the train' lipite în partea din faţă a trenurilor la începutul anului 2024 înainte de a-şi finaliza planurile”, a adăugat primarul Londrei.„Lansarea noilor trenuri va fi, de asemenea, susţinută printr-o campanie integrată de marketing şi comunicare pentru a demonstra că TfL investeşte pentru a îmbunătăţi călătoriile clienţilor”, a mai spus Sadiq Khan.            Editor :  M.I.    
----------------------------------

 (P) Cum să-ți alegi corect anvelopele de iarnă 
Sci-tech
2024-01-12T13:54:44+02:00
         Alegerea corectă a anvelopelor de iarnă este esențială pentru siguranța și performanța mașinii pe drumurile reci și alunecoase din timpul sezonului rece. Cu o gamă largă de opțiuni disponibile pe piață, este important să știți să alegeți și să luați decizia potrivită atât pentru mașină cât și pentru condițiile de trafic. În acest ghid, vom explora la ce trebuie să fiți atenți atunci când alegeți anvelopele de iarnă.  În primul rând anvelopele trebuie să corespundă din punctul de vedere al dimensiunilor. Utilizarea unor pneuri mai late sau mai înguste decât cele recomandate de producătorul mașinii poate duce la consecințe neplăcute. Majoritatea mașinilor moderne pot fi dotate cu anvelope de diferite lățimi în funcție de dimensiunile jantelor. Aceste informații le veți găsi fie în cartea de identitate a mașinii fie pe unul dintre stâlpii vehiculului, pe o etichetă aplicată de producător. Pe lângă lățime, anvelopele trebuie să respecte și aspectul (înălțimea) corespunzătoare diametrului jantelor pe care le echipați.Pe lângă dimensiunea și caracteristica de zăpadă, mai trebuie avut în vedere și indicele de viteză al mașinii. Această precizare se află specificată pe talonul (flancul) anvelopei și, de asemenea, trebuie să corespundă pneurilor originale recomandate de producător. Chiar dacă nu sunt aceeași marcă sau model, tot trebuie să aibă aceeași caracteristică de viteză.  Profilul și modelul anvelopei sunt factori determinanți în performanțele pneului. O anvelopă cu șanțuri late va fi mai eficientă pe zăpadă adâncă în timp ce una cu multe canalizații fine va fi mai aderenta pe carosabil uscat sau ud. Dacă știți că aveți pneuri performante, cu indici de viteză ridicată, de iarnă, atunci există probabilitatea ca în cazul în care veți ajunge pe un drum acoperit cu zăpadă afânată să nu puteți să înaintați.Aderența pe carosabil umed este una dintre caracteristicile anvelopelor de iarnă. Aceasta ar trebui să primeze în fața prețului sau nivelului de zgomot. În principiu, există un echilibru pentru aceste valori, dar ideal este să nu scădeți niciodată sub indicele A de aderență. Eventual puteți alege un set de anvelope cu B, dacă și numai dacă sunt recomandate de producător ca echipare OEM (de origine).Indicele de greutate este un alt aspect foarte important atunci când vă alegeți o anvelopă pentru mașina dumneavoastră. Dacă pneurile au taloanele prea moi pentru greutatea mașinii, atunci aceasta va avea un comportament rutier nesigur și va oferi un răspuns slab al direcției. Pe de altă parte, dacă taloanele sunt prea rigide pentru masa vehiculului, atunci pe lângă diminuarea confortului în mașină pot apărea și probleme cauzate de șocurile preluate de suspensii, care vor fi mai mari decât în cazul în care veți folosi anvelopele adecvate.Indicatorul M+S și simbolul fulgului de nea sunt marcaje obligatorii pentru orice anvelopă de iarnă. Se pot întâmpla situații în care să găsiți marcajele M+S fără fulg de nea. Acelea nu sunt dedicate sezonului rece iar prescurtarea vine de la Mud+Sand (noroi și nisip) nu Mud+Snow (noroi și zăpadă). Totodată, nu trebuie să utilizați anvelopele tip MT ca și pneuri de iarnă. Chiar dacă acestea oferă o aderență superioară în condiții de aderență redusă pe noroi, sunt total ineficiente pe suprafețe dure, cum ar fi asfaltul, și reci sau acoperite cu zăpadă, mâzgă sau gheață.Indicele de zgomot va determina cât de confortabile vor fi acele anvelope la drumuri lungi. Deseori, din cauza profilului mai agresiv cu șanțuri și canale late, anvelopele devin foarte zgomotoase. La viteze mici, preponderent urbane, acestea nu vă vor deranja. Dar, odată ce veți ieși din localitate, la viteze de autostradă, acest zgomot va deveni foarte deranjant și obositor, mai ales la drumuri lungi. Este de preferat să fie cât mai redus, dar totuși nu în detrimentul coeficientului de aderență..    
----------------------------------

 Reuters: Italia a refuzat să participe la atacurile împotriva rebelilor houthi din Yemen 
Externe
2024-01-12T13:36:03+02:00
         Italia a refuzat să participe la loviturile lansate în cursul nopţii de joi spre vineri de către Statele Unite şi Marea Britanie împotriva rebelilor houthi din Yemen, a declarat vineri o sursă guvernamentală, explicând că Roma a preferat să urmeze o politică de „liniştire” în Marea Roşie, relatează Reuters.         Sursa guvernamentală, care a dorit să-şi păstreze anonimatul, a mai spus că guvernul italian ar fi avut nevoie de sprijinul parlamentului pentru a lua parte la orice acţiune militară, o aprobare rapidă fiind imposibilă, notează Agerpres. Citește mai mult AICI5 morți, 6 răniți în urma bombardamentelorStatele Unite şi Marea Britanie au lansat mai multe lovituri aeriene şi maritime asupra Yemenului, în timp ce Ţările de Jos, Australia, Canada şi Bahrein au oferit sprijin logistic şi informaţional, au spus oficialii americani.         Cel puțin cinci oameni au murit, iar alți șase au fost răniți în urma bombardamentelor, a declarat purtătorul de cuvânt militar al rebelilor, transmit dpa şi AFP.„Inamicul americano-britanic poartă întreaga responsabilitate pentru agresiunea sa criminală”, a afirmat purtătorul de cuvânt Yahya Saree într-un comunicat pe platforma X. Potrivit lui, cele 73 de raiduri au ţintit capitala Sana'a şi guvernoratele Hodeidah, Taiz, Hajjah şi Saada.„Aceste raiduri au provocat moartea a cinci martiri şi rănirea altor şase membri ai forţelor noastre armate”, a adăugat el.„Agresiunea nu va rămâne fără răspuns şi nepedepsită. Forţele armate yemenite nu vor ezita să atace surse de ameninţare şi toate ţintele ostile la sol şi pe mare”, a mai spus purtătorul de cuvânt.             Editor :  C.L.B.    
----------------------------------

 Accident grav pe DN1: Doi oameni au murit și alți patru au fost răniți 
Accident grav pe DN1: Doi oameni au murit și alți patru au fost răniți
2024-01-12T13:35:37+02:00
         Două persoane au murit și alte patru sunt grav rănite, în urma unui cumplit accident rutier care a avut loc în județul Prahova. Mai multe ambulanțe au fost trimise la fața locului, dar și elicopterul SMURD.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Accidentul s-a produs în comuna Floreşti, pe DN 1, acolo fiind trimise două autospeciale de stingere, o autospecială pentru descarcerare, o ambulanţă SMURD de terapie intensivă mobilă şi un echipaj SMURD. Potrivit ISU Prahova, primele informaţii primite de la faţa locului arătau că în eveniment au fost implicate 2 autoturisme.„3 dintre victime au început deplasarea cu ambulanţe SAJ către UPU Ploieşti. Unei victime i se acorda asistenţă medicală de către echipajul TIM şi va fi preluată de către elicopterul SMURD, care a aterizat la faţa locului. Din păcate, pentru două dintre victime a fost declarat decesul”, a transmis ISU Prahova.Centrul Infotrafic al Poliţiei Române a transmis că, în urma accidentului, circulaţia rutieră este blocată pe benzile sensului de mers Ploieşti-Braşov, fiind dirijată pe DJ 100F, prin oraşul Băicoi, iar pe direcţia către Ploieşti se circulă doar pe banda nr. 1. Valorile de trafic sunt în creştere pe ambele sensuri de mers.            Editor :  A.P.    
----------------------------------

  Galerie Foto  Rușii se pot înscrie la prima excursie în Coreea de Nord de după pandemie. Cât costă 4 zile în stațiunea de schi Masikryong 
Externe
2024-01-12T14:35:46+02:00
         O agenție de turism din Rusia oferă ceea ce pare să fie primul pachet turistic în Coreea de Nord de după 2020, când țara asiatică și-a închis granițele din cauza pandemiei de COVID-19, informează CNN.         Este vorba despre o excursie la schi în stațiunea de lux Masikryong, lângă capitala Phenian.   Pentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia Images   Deschide galeria foto        Pentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia ImagesPentru 750 de dolari, turiștii ruși se pot înscrie la prima excursie organizată în Coreea de Nord - o deplasare de patru zile în stațiunea de schi Masikryong. Sursa foto: Profimedia Images,     La fel ca multe alte țări, Coreea de Nord, o țară deja izolată, a introdus măsuri anti-COVID dure și și-a închis complet granițele pe măsură ce virusul se răspândea la nivel mondial.         Acum, pentru 750 de dolari, turiștii ruși se pot înscrie la prima excursie organizată în țară - o deplasare de patru zile în stațiunea de schi Masikryong, potrivit site-ului agenției ruse Vostok Intur.Înainte de pandemie, Coreea de Nord era deschisă pentru circuite turistice extrem de organizate destinate turiștilor interesați să vadă de aproape cea mai izolată țară din lume, condusă de aceeași familie din 1948.Simon Cockerell, manager general Koryo Tours - agenție din China specializată în turism în Coreea de Nord, spune că excursia ar fi prima în Coreea de Nord din ianuarie 2020 și până în prezent. Cockerell spune că excursia este "un semnal pozitiv", însă nu înseamnă neapărat o redeschidere a turismului în Coreea de Nord.Cea mai izolată țară din lume nu a anunțat redeschiderea țării din punct de vedere turistic.Potrivit CNN, excursia în Coreea de Nord ar urma să pornească din Vladivostok pe 9 februarie. Taxa de 750 de dolari incluse zborul Vladivostok-Phenian și retur, deplasarea cu autobuzul în stațiunea Masikryong, aflată la o înălțime de 1360 de metri, pe muntele Taehwa. Stațiunea se află la 3 ore și jumătate distanță de Phenian. Programul mai incluse vizite la muzee și temple locale.            Editor :  V.M.    
----------------------------------

 Un bărbat a săpat o groapă de 40 m sub podeaua bucătăriei, pentru că a visat că va găsi aur. S-a împiedicat, a căzut în ea și a murit 
Externe
2024-01-12T16:10:12+02:00
         Un bărbat a murit după ce a căzut într-o groapă adâncă de 40 de metri pe care a săpat-o sub podeaua bucătăriei, după ce a visat că va găsi aur.         Se pare că João Pimenta, de 71 de ani, din Minas Gerais, Brazilia, s-a împiedicat și a căzut în craterul uriaș în urmă cu o săptămână, neavând nicio șansă de supraviețuire, potrivit O Globo.Vecinii au spus pentru presa locală că Pimenta avusese un „vis profetic” și că devenise obsedat de ideea că sub podeaua bucătăriei lui era îngropat aur. Prin urmare, s-a apucat de săpat în urmă cu mai bine de un an și ar fi continuat să o facă dacă nu ar fi murit.Arnaldo da Silva, unul din vecini, a spus că a încercat de nenumărate ori să-l convingă pe Pimenta să nu mai sape, pentru că era periculos, însă acesta s-a încăpățânat să își vadă de plan. Da Silva a spus că ultima dată când l-a văzut pe vecinul lui acesta i-a spus că a ajuns la o bucată de stâncă și că voia să facă rost de dinamită ca să o spargă pentru a-și putea continua săpăturile.Da Silva a mai povestit pentru presa locală că Pimenta a plătit și oameni care să-l ajute să sape groapa, crescând suma pe măsură ce groapa se adâncea. Cel mai recent plătise doi oameni cu 500 de dolari.Pentru recuperarea cadavrului bărbatului au intervenit mai multe echipaje.            Editor :  D.C.    
----------------------------------

 Fost diplomat american: Imperativ acum e să ne concentrăm mai puțin asupra Ucrainei și mai mult asupra statelor NATO 
Externe
2024-01-12T13:08:47+02:00
         Cum arată o lume în care America nu vrea să își mai joace rolul de superputere? Rămâne valabilă teoria conform căreia un loc gol este imediat completat de altcineva, însă variantele pe care le avem nu sunt în favoarea democrațiilor. Mai este și cazul în care SUA se reinventează și vine cu alte abordări în fața problemelor mondiale. Despre aceste opțiuni a discutat Nicholas Kass, fost diplomat american, cu Cristina Cileacu, la emisiunea Pașaport diplomatic.                     Mircea Geoană: Sub nicio formă nu vom putea accepta ca Rusia să revină pe granița României           SUA au fost lovite de tornade, inundații și furtuni de zăpadă           Putin promite să susţină soldaţii care „apără interesele Rusiei           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Strategii americane cu efecte neprevăzuteCristina Cileacu: Nicholas, asistăm la războiul din Ucraina și vedem că este o fază în care ajutorul venit din Occident scade. Ce va urma?Nicholas Kass: Cred că dacă facem un pas în spate puțin mai mult, putem vedea acest lucru ca o înfrângere strategică majoră pentru eforturile occidentale de a extinde NATO și de a-și impune puterea în zonă. După cum îți amintești, când am vorbit ultima dată în emisiunea ta, cred că a fost în mai, înainte de contraofensivă, am argumentat atunci că ar trebui să avem o soluție diplomatică aproape imediat, cât mai repede posibil. Și am văzut că, contraofensiva a dezvăluit de fapt multe din slăbiciuni. Și, în primul rând, a fost îngrozitor din punct de vedere al efectelor sale, a fost complet dezastruos. Dar a dezvăluit, de asemenea, slăbiciunile poziției ucrainene. Așadar, mă aștept ca acum mulți oameni, în special în America, să își îndrepte deja atenția către alte lucruri, ei nu sunt convinși că banii cheltuiți au fost cheltuiți bine. Nu se pare că administrația își pierde argumentele puternice pentru acest lucru, dar cea mai mare parte a retoricii pare să se fi concentrat pe perspectiva unei "invazii ucrainene" în NATO, ceea ce cred că este absolut ridicol, sincer. Acesta pare a fi punctul de discuție pe care politicienii și diplomații americani îl folosesc pentru a obține un fel de sprijin, ceea ce este foarte, foarte nesăbuit sau contraproductiv, sincer, pentru că mulți oameni pur și simplu resping acest lucru. Deci cred că suntem într-o poziție în care s-ar putea să primească ceva ajutor, dar în mod clar sfârșitul este aproape. Va fi din ce în ce mai multă presiune din partea Occidentului, chiar dacă prin omisiune, prin retragerea sprijinului, pentru negocierea unei soluții. Rușii nu au terminat încă, nu cred. Cu siguranță și-au consolidat controlul asupra provinciilor estice. Bănuiesc că probabil vor lua în considerare și trecerea spre Odessa. Implicațiile sunt foarte, foarte profunde pentru viitorul României și, cu siguranță România, ca stat al Mării Negre. Dar cred că în cele din urmă va exista un fel de rezoluție. După cum spuneam, suntem aproape la sfârșit, dar încă nu suntem acolo. Cred că rușii încă vor să stabilească anumite lucruri pe teren, dar acesta a fost un dezastru strategic de proporții enorme, care vine în urma Afganistanului, după retragerea din Afganistan.Rusia, mereu pregătită să ataceCristina Cileacu: Dacă ne uităm la Rusia, vedem că tot bugetul pe care îl au va merge spre cheltuielile de apărare. Adică, nu fac rabat atunci când vine vorba de apărare. Deci, asta înseamnă că sunt pregătiți pentru un război continuu. Poate că nu este doar Ucraina. Ce se poate face, dacă nu este doar Ucraina?         Nicholas Kass: Cred că lucrul care m-a preocupat cel mai mult de înainte de începerea acestui război a fost că ideea unei operații în afara zonei NATO, într-o zonă care nu era vitală pentru NATO sau pentru interesul național al SUA, urma să aibă un potențial ricoșeu. Și cred că vedem asta, sunt mulți oameni dedicați cursului de acțiune american, care acum văd că rușii sunt mai aproape de granițe, mai aproape de vest decât fuseseră înainte. Cred că imperativ acum este să ne concentrăm mai puțin asupra Ucrainei și mai mult asupra statelor NATO. Dacă vrei să întărești NATO, dacă vrei să protejezi NATO, dacă acesta este interesul național, dacă acesta este interesul vital al tuturor acestor țări, atunci accentul ar trebui să fie pus pe membrii NATO și nu pe ceva din ce în ce mai greu de perceput, pe efortul de a ajuta Ucraina fără un scop strategic articulat. Din perspectiva mea, cred că important în această regiune ar fi consolidarea legăturilor dintre Statele Unite și România, atât din punct de vedere comercial, cât și economic. Acest lucru ar fi valabil și pentru Bulgaria. Aș pune și Grecia acolo. Cred că Turcia se descurcă destul de bine. Dar cred că efortul ar trebui să fie concentrat asupra membrilor actuali ai NATO, existenți, să încerce să-i reasigure prin investiții comerciale și militare înțelepte, că NATO este încă puternic. Și ar necesita, de asemenea, un angajament din ce în ce mai mare din partea acestor țări, din partea țărilor NATO, de a se apăra, pentru că dacă într-adevăr ne îngrijorăm și din nou, nu împărtășesc îngrijorarea că Rusia va invada teritoriul NATO, aceasta ar fi o nebunie. Dar dacă există o anumită îngrijorare aici, atunci cred că țările din această regiune, membrii NATO din această regiune, trebuie să-și asume această responsabilitate. Bănuiesc că va fi probabil ceva care va fi apreciat și urmat și de Statele Unite.Puterea militară rusească, supraevaluatăCristina Cileacu: Dar dacă Ucraina este pierdută și Rusia îl va avea în continuare pe Putin ca președinte pentru o perioadă mai lungă, știm că se pregătește să facă asta. Au și alegeri, dar nu sunt cu adevărat alegeri. Nu va fi Rusia același vechi agresor al regiunii? Cine ne poate garanta că doar pentru că suntem în NATO, nu ne vor ataca și pe noi?Nicholas Kass: Cred că a fost destul de clar, doar dacă ne uităm la ce s-a întâmplat în ultimul an și jumătate, că Rusia nu are capacitatea de proiecție a puterii asupra NATO. Și acesta ar fi, de asemenea, un joc strategic, de proporții istorice epice pentru ca aceștia să facă o mișcare spre NATO. Știi, s-ar putea să se gândească la NATO ca la un tigru de hârtie, mă îndoiesc că o fac. Cred că ar crede că NATO nu a crezut că Ucraina este un interes național vital, a fost doar ce încercam să obținem, să câștigăm și ar fi fost grozav din perspectiva NATO dacă am fi putut aduce Ucraina în tabăra NATO, dar este ceva pentru care nu a meritat să luptăm, americanii nu aveau de gând să trimită trupe, nimeni nu avea de gând să trimită trupe. Acesta a fost un indiciu destul de clar că există o limită legat de cât de departe va merge Occidentul în sprijinirea lor. Dar asta nu înseamnă că, dacă vorbim de interesul național vital real al NATO, rușii îl vor ignora și pe acesta. Ar putea spune, ei bine, americanii au fost dedicați Ucrainei în cele din urmă, dar în ceea ce privește membrii tratatului, cred că este un joc diferit din punct de vedere strategic și nu cred că Putin este un prost. În al doilea rând, din nou, după cum spuneam, capacitatea militară a Rusiei pare să fi fost demonstrată foarte, foarte bine în defensivă. Nu sunt de acord cu experții militari în acest sens, dar aveau probleme în prima parte a războiului, când sperau, cred, să intimideze Ucraina fără ca ei înșiși să aibă o strategie clară despre cum vor pune capăt acestui lucru. Când au trecut la defensivă, au devenit extrem de formidabili. Și asta nu înseamnă că au capacități de proiecție ofensivă dincolo de locul în care se află, dincolo de Ucraina. Se vor confrunta cu SUA și alte forțe aeriene acolo, este o lume cu totul diferită când te gândești la asta. Deci, din nou, aș spune că, în ciuda a ceea ce spune administrația (n.r. SUA), adevărata îngrijorare nu este că Rusia atacă un NATO unificat. Preocuparea este cum să întărim și să susținem un NATO care a fost confuz și aruncat într-un fel de îndoială de conducerea americană, având în vedere incompetența expusă și lipsa de previziune strategică a Statelor Unite în luarea acestei decizii.Rusia versus NATO, misiune imposibilăCristina Cileacu: Rusia, dacă ne uităm în istoria sa, vedem că are unele perioade de calm și apoi începe imediat un război. Chiar și în 2023, am văzut că au destabilizat multe țări din Africa, de exemplu. S-au implicat în unele lovituri de stat, tentative și reușite. De asemenea, sunt foarte prietenoși cu Hamas. Am văzut rezultatul acestui lucru în Orientul Mijlociu. Nu va începe Rusia, la un moment dat, ceva chiar și împotriva NATO, chiar dacă știu că este imposibil pentru ei să câștige.Nicholas Kass: Pe de o parte, dacă vorbim despre un atac împotriva NATO, cred că putem exclude acest lucru. Dacă vorbim despre eforturile Rusiei de a destabiliza, sau de a încurca, sau de a-și promova propriile interese, aceasta este o tactică de mare putere, onorată în timp. Este un lucru pe care rușii îl fac de foarte mult timp. Nu te surprinde să știi că nu sunt singurii care au făcut acest lucru de-a lungul timpului. Corect. Deci, știi ce ar trebui să fie așteptat. Din nou, pentru mine, importanța modului de combatere a acestui lucru nu este doar prin cheltuieli strategice în domeniul apărării, inclusiv prin cooperarea în domeniul apărării dintre Statele Unite și România, să ne concentrăm doar asupra acestuia ca un bun exemplu de ceea ce ar trebui făcut în altă parte, ci și comercial. Pentru că timp de mulți ani, rușii au încercat să-și impună influența sau să lucreze în locuri diferite, de multe ori și-au folosit mijloacele comerciale pentru a-și promova influența. Și, în modul meu de a gândi, cel mai bun antidot ar fi integrarea mai completă, să zicem, România în economia occidentală, să oferim României și să o ajutăm să dezvolte instrumentele prin care să-și poată lua resursele naturale extraordinare și să le asocieze cu o adevărată cultură a antreprenoriatului, care necesită o anumită transformare a statului rus, adică ucrainean, român, mai degrabă, pentru că, după cum știi, deși au fost multe, multe schimbări pozitive față epoca anterioară, uneori birocrația funcționează încă sub mentalitatea vremurilor vechi. Deși ideologia se schimbă și poate să nu fie de fapt o motivație ideologică în spatele unora dintre aceste acțiuni, dar modul în care funcționează statul continuă să funcționeze așa cum a făcut-o în mod tradițional. Și acesta este, cred, un obstacol în calea tipului de dinamism economic care ar fi cel mai bun antidot la acest tip de ticăloșie din partea rușilor."Pace", după model autocratCristina Cileacu: Atunci când Rusia face ceva, toate acțiunile sale sunt făcute în numele păcii. Și vedem că noii cei mai buni prieteni sunt Iranul, în primul rând, și Coreea de Nord, în al doilea rând. Ce fel de pace dorește Rusia?Nicholas Kass: Cred că din perspectiva rușilor și a tuturor acestor puteri, unul dintre trucuri este să te distanţezi de punctul tău de vedere sau de interesul particular și să te uiți la asta cât mai rațional, cât mai rece posibil. Asta nu înseamnă să nu ții cont de emoții și de modul în care oamenii sunt conduși de emoțiile lor. Dar dacă vrei să înțelegi ce se întâmplă, atunci trebuie să faci un pas înapoi. Și cred că o parte a problemei a fost că momentul unipolar american a avut anumite efecte negative asupra multor oameni și a încurajat multe dintre aceste țări să facă o cauză comună. Adică, este remarcabil când ai, și mă gândesc la asta în contextul României în special, cultura românească este plină de exemple despre cum România a supraviețuit în mijlocul imperiilor. Și mai ales când mă gândesc la otomani și ruși și la exemplele lui Brâncoveanu şi Dimitrie Cantemir, la acei oameni, vreau să spun, este foarte, foarte ilustrativ pentru această dilemă precisă. Cum ne descurcăm cu acestea? Ceea ce știam și din această experiență românească, dacă privim asta ca pe o fereastră, este că Rusia și Turcia, ca Imperiul Otoman, au fost concurenți strategici de mulți, mulți ani, de secole. Așadar, întrebarea este, cum a creat momentul unipolar (n.r. american) o dinamică determinând dușmani de sânge vechi de două secole, precum Turcia și Rusia, să poată începe să găsească modalități să creeze o cauză comună? Sau, dacă ne gândim și mai mult, trebuie să facem un pas înapoi, modul în care chinezii și rușii, în ciuda obiectivelor lor, lucrează împreună și au devenit acum un fel de parteneri, parteneri strategici într-un mod care este în detrimentul intereselor occidentale și mai ales ale Statelor Unite. O parte din asta a fost ceva ce facem noi înșine. Și cred că noi trebuie să căutăm în adâncul sufletului și să ne gândim la modul în care interacționăm cu lumea și la modul în care acea activitate care a avut loc de la sfârșitul Războiului Rece nu este un fel de ajutor pentru a genera unele dintre aceste lucruri.  Și nu este doar în Ucraina sau în ceea ce privește China. Și nu spun că totul este vina Americii, în orice caz. Adică, oamenii, țările sunt țări și au propriile interese și nu sunt prea multe posibilități pentru a controla evoluțiile politice interne, care modelează și formează abordarea unei țări față de lume. Dar, în măsura în care America este o superputere, superputerea globală are putere și influență asupra lumii, trebuie să înceapă să se gândească care sunt propriile acțiuni și dacă ceea ce face a avut sau nu un efect contributiv la acest lucru. În mod evident, în cazul Rusiei, aşa s-a întâmplat. Adică, toată această idee de a aduce problema Ucrainei în NATO, care a prins contur din ce în ce mai mult în ultimii 15 sau 16 ani, a fost în mod clar o linie roșie. Și asta a fost ceva pe care prea mulți din Occident au ignorat-o cu blândețe, pentru că au susținut principiul, desigur, că oricine ar trebui să poată intra în NATO, pentru că în lumea mondială, în ordinea internațională liberală, așa ar trebui să funcționeze lumea. Ei bine, realitatea este că nu funcționează așa. Și insistând asupra acestor principii abstracte, care uneori nu au sens în contextul realității, se ajunge la reacții pe care nu le putem înțelege pentru că suntem aproape incapabili să vedem situația așa cum este. Deci cred că trebuie să fie o introspecţie, trebuie să fie o identificare reală din partea Statelor Unite, cu privire la realitățile de pe teren. Și apoi pot găsi oportunități pentru a-şi extinde propria influență și modalități să facă față acestor situații. Aş spune că acest lucru se aplică direct situației din Orientul Mijlociu cu care ne confruntăm.  Efectul Orientului Mijlociu asupra SUACristina Cileacu: În Orientul Mijlociu este multă emoție din cauza războiului dintre Israel și Hamas. Am văzut mulţi oameni uciși în Gaza. Cei care sunt încă în viață sunt obligați să trăiască pe un teritoriu şi mai mic din Fâşie. Cum crezi că se va termina? Care ar putea fi sfârșitul acestei situații?  Nicholas Kass: Când punem totul împreună, în contextul eșecului din Afganistan și al eșecului din Ucraina, și acum situația din Orientul Mijlociu, cred că ceea ce privim este un sfârșit clar al vechiului sistem internațional, cu vechile reguli și intrarea într-o nouă perioadă, un teritoriul neexplorat în ceea ce ne privește. Cred că, practic, sfârșitul acestui lucru va trebui să fie încetarea ostilităților. Acum, trebuie să înțelegem contextul. Israelul a fost atacat de teroriști vicioși ai Hamas și 1400 de oameni sau 1200 de oameni au fost uciși. Oameni nevinovați. Corect. Israelul trebuie să răspundă la acest lucru. Nu există nicio îndoială că trebuie să răspundă la asta. Eșecul de a face acest lucru ar însemna ruperea credinței față de poporul israelian. Trebuie să-ți aperi poporul și statul. Întrebarea este întotdeauna, cum faci asta? Dacă ne gândim la ceea ce a făcut Hamas intenționat pentru a ucide civili, este oribil. Este greu să te uiți la ceea ce se întâmplă acolo și să nu fii îngrozit de fapte și de ceea ce pare a fi această paralelă interesantă între extremiștii din Israel și extremiștii din Palestina, care identifică Hamas şi interesele palestiniene ca fiind același lucru. Acum, știu că nu este un lucru ușor să desparți aceste lucruri. Dar în mod clar este mai ușor pentru unii dintre israelienii mai radicali să se gândească la Hamas și la palestinieni ca fiind inseparabili, pentru că atunci tactica pe care o folosesc nu trebuie să fie la fel de discriminatoare. Și cred că sunt în mod clar mulți oameni care au vorbit despre asta. A fost președintele Herzog, care a menționat că întreaga națiune palestiniană este responsabilă, a fost ministrul finanțelor, Smotrich, care a spus practic că vrem voluntar să depopulăm regiunea, și acești oameni știu ce înseamnă asta. Și este mai puțin important să vorbim despre terminologie și ce înseamnă. Faptul este că, pe teren, aceasta reproduce exact genul de situație oribilă pe care vrei să o eviți. Am scris în octombrie că, dacă într-adevăr acesta a fost un "9 septembrie" al Israelului,  Statele Unite aveau obligația de a demonstra, de a arăta Israelului cum să evite aceleași greșeli pe care le-am făcut noi. Și recent, Lloyd Austin, secretarul apărării, a ieșit și a spus, practic, dacă nu reușiți să discriminați între populația locală și teroriști, vă veți confrunta cu o înfrângere strategică. El a spus acest lucru în mod public.  Asta se întâmplă într-un moment în care Statele Unite încă mai trimit masiv arme în Israel, deci suntem priviți, evident, în Orientul Mijlociu ca complici. Trebuie să existe o oarecare recunoaștere că acest lucru trebuie să se oprească și este potențial unele semne că acest lucru ar putea deveni real.  Impactul Donald Trump asupra lumiiCristina Cileacu: Când am înregistrat prima dată un interviu împreună, vorbeam despre fotografiile din spatele tău, pentru că eşti împreună cu mulţi foști preşedinţi americani. Şi acum unul dintre cei din pozele din spatele tău se pare că candida din nou, mă refer la Donald Trump. Cum vor arăta din nou Statele Unite și lumea sub Donald Trump?  Nicholas Kass: Cred că una dintre virtuțile pe care Donald Trump le prezintă este că nu este legat de teoria, viziunea și coaliția de interese americane care susțin tipurile de politici externe pe care le-am văzut în ultima vreme. Abordarea Ucrainei și abordarea noastră față de conflictul din Orientul Mijlociu cred că sunt manifestări ale unui mecanism, a unui mecanism de politică externă, a unui mecanism cultural, care produce astfel de rezultate fără prea multă atenție la faptele reale de pe teren. Cred că este mult mai flexibil și capabil să gândească în afara acestor limite. Şansele unei realinieri politice reale, care au fost introduse de faptul candidaturii anterioare a președintelui Trump și acum de potențiala sa revenire, cu siguranță, revenirea sa la politica electorală va fi foarte profundă şi va avea o influență profundă asupra direcției în care va merge America de acum înainte, indiferent de cine câștigă.               
----------------------------------

 Maia Sandu vine în România și se va întâlni cu Majestatea Sa Margareta, Custodele Coroanei 
Externe
2024-01-12T19:28:48+02:00
         Președinta Republicii Moldova, Maia Sandu, vine în România, sâmbătă, unde se va întâlni cu MS Margareta, la castelul de la Săvârșin. Maia Sandu va lua prânzul cu MS Margareta și va vizita Muzeul Regal al Automobilului alături de gazdele sale. Președinta Republicii Moldova se va afla în România și pentru a primi premiul „Timișoara Pentru Valori Europene”.         „Excelenţa Sa doamna Maia Sandu, Preşedintele Republicii Moldova, va fi oaspetele Majestăţii Sale Margareta Custodele Coroanei la Castelul Regal Săvârşin, în ziua de sâmbătă, 13 ianuarie 2024, de la ora 14.Majestatea Sa Margareta şi Alteţa Sa Regală Principele Radu vor întâmpina pe Excelenţa Sa doamna preşedinte Maia Sandu în Satul Regal, la ora 14.Apoi, înaltul oaspete va fi invitat la dejun în Castelul Regal Săvârşin. După prânz, Preşedintele Republicii Moldova va vizita Parcul Regal şi Muzeul Regal al Automobilului alături de Majestatea Sa şi Alteţa Sa Regală”, anunţă Secretariatul Casei Regale.Vizita la Săvârşin se va încheia în jurul orei 16.         Preşedinta Republicii Moldova se va afla în România pentru a primi premiul „Timişoara Pentru Valori Europene”, ceremonia fiind programată la ora 11.00, la Cinema Timiş.„Preşedinta Republicii Moldova este prima laureată a celei mai înalte distincţii instituite anul acesta de Municipiul Timişoara. Cu această ocazie, Domnia Sa va fi prezentă la Timişoara pentru ceremonia din 13 ianuarie şi va rosti un discurs despre Europa şi valorile care ne definesc”,a transmis Primăria Timişoara.Premiul „Timişoara Pentru Valori Europene” onorează personalităţi recunoscute pe plan internaţional care, cu determinare, curaj şi creativitate, promovează sau apără valorile europene în interiorul şi în afara Uniunii Europene.             Editor :  Adrian Dumitru    
----------------------------------

 Criminalul în masă Anders Breivik trebuie să rămână în izolare. Este „foarte periculos”, pledează statul norvegian 
Externe
2024-01-12T12:58:04+02:00
         Anders Behring Breivik, fanaticul de extremă dreaptă care a ucis 77 de persoane în două atacuri ce au fost comise în Norvegia, în anul 2011, rămâne „foarte periculos” și ar trebui ținut în izolare în închisoare, a pledat vineri un reprezentant al Ministerului Justiției în instanța unde se judecă procesul intentat de criminalul în masă, informează Reuters.         Bărbatul de 44 de ani a dat în judecată statul norvegian în încercarea de a pune capăt anilor de izolare în închisoare și de a-i fi ridicate restricțiile asupra corespondenței cu lumea exterioară. Audierea de cinci zile se încheie vineri.Breivik are voie să spună câteva cuvinte la sfârșitul audierii și își poate exercita acest drept.El a fost ținut în izolare de când a fost arestat pentru că a ucis opt persoane cu o mașină-bombă în Oslo și a împușcat alte 69, majoritatea adolescenți, pe insula Utoeya.         Andreas Hjetland, reprezentantul Ministerului Justiției, a declarat vineri în argumentul său final că „nu există niciun temei pentru afirmația că drepturile omului lui Breivik sunt încălcate”.„Breivik rămâne foarte periculos”, a spus el instanței. „Există încă un mare pericol că poate comite violență sau că îi poate inspira pe alții (să comită violență).”Ca și în zilele precedente, Breivik a clătinat din cap în dezacord cu privire la unele dintre punctele pe care le-a făcut Hjetland.Breivik a spus într-o mărturie plină de lacrimi marți că izolarea a fost un „coșmar” și că se gândește la sinucidere în fiecare zi. Avocatul său a declarat luni că clientul său suferă de „depresie profundă”.   Breivik plânge la procesul unde se judecă scoaterea sa din izolare. Sursa foto: Profimedia Images  Joi, psihiatrul lui Breivik a spus că nu crede că Breivik e grav deprimat.„Condițiile în care se află acum îl apasă și se simte singur. Este împovărător, dar nu cred că este grav deprimat”, a declarat Janne Gudim Hermansen în instanță, potrivit cotidianului Aftenposten.Judecătoarea Birgitte Kolrud l-a întrebat pe psihiatru ce părere are despre mărturia plină de lacrimi a lui Breivik, de marți. Ea a spus că nu l-a văzut niciodată pe Breivik plângând.„Cred că este modul lui de a-și arăta disperarea. Așa că sunt prea puțin convinsă de cât de credibilă este”, a spus ea, potrivit Aftenposten.Avocații lui Breivik susțin că Norvegia încalcă Convenția Europeană a Drepturilor Omului, inclusiv secțiuni care spun că nimeni nu ar trebui să fie supus „torturii sau tratamentelor sau pedepselor inumane sau degradante”.Izolarea lui de mai bine de un deceniu l-a ținut într-o „lume încuiată”, numai cu gardieni și alți angajați din închisori a căror datori este să mențină distanța, a declarat luni avocatul său Oeystein Storrvik în instanță.Decizia judecătorului va fi emisă în următoarele săptămâni.            Editor :  M.I.    
----------------------------------

 VIDEO Incident periculos într-o benzinărie din Tecuci: Un șofer a plecat cu tot cu furtunul de la pompă, după ce a alimentat 
VIDEO Incident periculos într-o benzinărie din Tecuci: Un șofer a plecat cu tot cu furtunul de la pompă, după ce a alimentat
2024-01-12T12:51:34+02:00
         Incident periculos într-o benzinărie din județul Galați. Un șofer, care tocmai alimentase mașina, a plecat fără să mai decupleze și furtunul de la rezervor.         Un alt șofer, martor la întreaga scenă, i-a făcut semn să oprească. Șoferul a observat că mașina este încă cuplată la pompă și a dat înapoi.Administratorul benzinăriei din Tecuci a făcut plângere, ca să-și recupereze paguba.            „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina                   Editor :  A.P.    
----------------------------------

 Florin Barbu spune că deocamdată nu a primit nicio solicitare din partea fermierilor. „Uşa ministerului este deschisă” 
Actualitate
2024-01-12T12:48:25+02:00
         Ministrul Agriculturii, Florin Barbu, a declarat vineri, că nu a primit până în prezent nicio solicitare din partea fermierilor care protestează de două zile în apropiere de Bucureşti, dar şi în ţară, precizând însă că „uşa ministerului este deschisă”, dacă vor să vină la discuţii.         „În momentul de faţă nimeni nu a venit, nicio o echipă de negociere, la Ministerul Agriculturii. Deocamdată nu s-a primit nicio solicitare, niciun membru al unei asociaţii nu şi-a asumat acest protest şi nici nu a venit să discute la Ministerul Agriculturii. Luni, la ora 12:00, avem discuţii pe revendicările asociaţiilor de fermieri, dar repet dacă fermierii protestatari vor să facă un grup şi să vină să discute problemele, uşa ministerului este deschisă. Problemele nu sunt numai la mine. Sunt probleme pe inspecţie tehnică, la Interne cu permisele, pe RCA. La Ministerul Agriculturii nu ştiu ce pot să ceară. Dăm 100 euro pe hectar, dăm sprijin pentru zootehnie, dăm sprijinul pe Ucraina, am subvenţionat acciza la motorină, am subvenţionat 50% din consumul de energie anul trecut, dar eu totuşi îi aştept să se constituie într-o comisie şi să vină să discute cu mine”, a spus Florin Barbu, într-un interviu pentru Agerpres. Şeful MADR a ţinut să precizeze că nu se află în concediu „la schi în Austria”, aşa cum se vehiculează în spaţiul public, ci este în teren, cu fermierii din judeţul Prahova, unde vizitează o fermă care se află în programul de reconstrucţie al Ministerului Agriculturii.„Nu sunt adevărate toate prostiile apărute în presă că Florin Barbu este în Austria la schi. Nu. Florin Barbu n-a fost în Austria la niciun schi. Florin Barbu este pe teren cu fermierii”, a transmis oficialul de la Agricultură.„Sunt alături de fermierii noştri”         De altfel, ministrul Agriculturii a anunţat în urmă cu două zile că i-a invitat luni, 15 ianuarie 2024, la sediul instituţiei, pe reprezentanţii tuturor asociaţiilor de fermieri, ai procesatorilor şi ai retailerilor, pentru a discuta despre măsurile de sprijin şi a oferi soluţii de finanţare pentru toate situaţiile pe care le întâmpină în acest an agricol.„Sunt alături de fermierii noştri pentru a găsi cele mai bune soluţii la toate problemele lor, avem programe de sprijin în derulare pentru majoritatea sectoarelor din agricultură, pentru a ne asigura astfel că vom avea producţii de calitate”, a declarat, miercuri, Florin Barbu.Acesta împreună cu echipa tehnică pe care o coordonează vor face toate demersurile necesare pentru ca toate solicitările şi revendicările fermierilor să fie soluţionate în cel mai scurt timp.Transportatorii şi fermierii au demarat miercuri o serie de proteste, nemulţumiţi de accizele mari la motorină, preţurile RCA, dar şi de schimbările legislative intrate în vigoare de la 1 ianuarie. Aceştia au plecat pe drumurile din ţară cu camioane şi tractoare, cu viteză redusă, îndreptându-se spre Bucureşti, iar traficul a fost blocat pe mai multe şosele inclusiv pe Şoseaua de centură a Capitalei.Mai multe organizaţii agricole reprezentantive au anunţat că nu au nicio o legătură cu protestul spontan, însă au confirmat participarea individuală a unor fermieri din organizaţiile lor.Vineri dimineaţa, Alianţa pentru Agricultură şi Cooperare (AAC) s-a declarat solidară cu membrii fermieri care protestează la nivelul mai multor judeţe şi la intrarea în Bucureşti.Potrivit unui comunicat de presă al organizaţiei, Alianţa va transmite Ministerului Agriculturii o listă completă de probleme din sectorul agricol care au nevoie de rezolvare urgentă, cu termene ce trebuie asumate la nivel guvernamental. De asemenea, problemele fermierilor vor fi transmise preşedintelui şi premierului României, precum şi tuturor miniştrilor din Guvern.„Pentru fiecare dintre probleme, în ultimele luni, AAC a transmis decidenţilor politici adrese oficiale şi interpelări ce au rămas fără răspuns. Alianţa pentru Agricultură şi Cooperare, structură membră a COPA-COGECA, va face o informare către organizaţia europeană şi va solicita ca pe agenda de lucru a întâlnirilor de săptămâna viitoare să fie discutată şi situaţia fermierilor din România. Luni, 15 ianuarie, organizaţiile-membre AAC vor participa la întâlnirea de la Ministerul Agriculturii de la care aşteptăm soluţii concrete şi termene pentru rezolvarea punctuală a problemelor de pe lista de revendicări. În lipsa unor asumări clare şi a unor acţiuni concrete ca urmare a şedinţei, AAC va solicita săptămâna viitoare autorizarea unui protest cu tehnică agricolă la Bucureşti, în Piaţa Victoriei, dar şi la nivel nivelul fiecărui judeţ. Avem încredere că acţiunea noastră nu va fi împiedicată de chestiuni birocratice şi că autorizarea protestului va fi făcută în regim de urgenţă”, se arată în comunicatul ACC.Din Alianţa pentru Agricultură şi Cooperare (AAC) fac parte organizaţiile Federaţia Naţională Pro Agro, Liga Asociaţiilor Producătorilor Agricoli din România (LAPAR), Uniunea Naţională de Ramură a Cooperativelor din Sectorul Vegetal (UNCSV) şi Asociaţia Forţa Fermierilor (AFF).            Editor :  C.L.B.    
----------------------------------

 Tesla suspendă producţia de mașini electrice în Germania din cauza atacurilor din Marea Roşie 
Economie
2024-01-12T12:32:54+02:00
         Constructorul american de automobile electrice Tesla va suspenda timp de două săptămâni cea mai mare parte a activităţilor de producţie de la uzina sa din Germania, în apropierea Berlinului, din cauza perturbărilor de aprovizionare provocate de atacurile din Marea Roşie.         Tesla a precizat într-un comunicat de presă că va opri parţial asamblarea de SUV-uri Model Y la uzina de la Berlin, începând din 29 ianuarie şi până în 11 februarie, din cauza lipsei de componente, criză provocată de modificarea rutelor de transport, în urma atacurilor asupra navelor de marfă din Marea Roşie.Această oprire parţială a producţiei este o dovadă că actuala criză din Marea Roşie, provocată de atacurile rebelilor houthi asupra navelor, afectează cea mai mare economie a Europei.„Conflictele armate din Marea Roşie şi modificările asociate ale rutelor de transport între Europa şi Asia via Capul Bunei Speranţe au un impact şi asupra producţiei la uzina de la Gruenheide. Perioadele considerabil mai lungi de transport creează un decalaj în lanţurile de aprovizionare”, a informat Tesla în comunicatul citat de Reuters, potrivit Agerpres.Rute mai scumpe cu 1 milion $ / transport         Analiştii se aşteaptă ca şi alţi producători de automobile să sufere de pe urma consecinţelor create de conflictul din Marea Roşie.„Bazându-se prea mult pe componente cheie din Asia, în special din China, a fost un posibil punct slab în lanţurile de aprovizionare ale oricărui constructor auto. Tesla se bazează puternic pe China pentru componente de baterii, care trebuie transportate în Europa prin Marea Roşie. Nu putem crede că ei sunt singurii în această situaţie, ci doar primii care confirmă oficial”, spune Sam Fiorani, vicepreşedinte la firma de analiză AutoForecast Solutions.Atacurile houthi asupra navelor din Marea Roşie au forţat marile companii de shipping să evite Canalul Suez, cea mai rapidă rută maritimă între Asia şi Europa, pe unde trece aproximativ 12% din traficul maritim mondial.Giganţii shipping-ului Maersk şi Hapag-Lloyd au decis să îşi trimită navele pe rute mai lungi, şi mai scumpe, în jurul Capul Bunei Speranţe. Această rută adaugă 10 zile la durata unei călătorii între Asia şi Nordul Europei, precum şi un milion de dolari în plus la consumul de carburant.Atacurile repetate ale rebelilor houthi asupra transporturilor din Marea Roșie au atras răspunsul SUA, al Marii Britanii și al altor țări, care joi noapte au declanșat un bombardament coordonat asupra a zeci de ținte houthi din Yemen.                        Editor :  B.P.    
----------------------------------

 Stroe: Simion și Șoșoacă sunt un pericol pentru democrație. „Scopul lor e o formă de anarhie din care să culeagă voturi” 
Actualitate
2024-01-12T12:26:59+02:00
         Purtătorul de cuvânt al PNL, Ionuţ stroe, afirmă vineri, într-o postare pe Facebook, că „extremiştii reprezentanţi de AUR, George Simion şi Diana Şoşoacă sunt un pericol real la adresa democraţiei şi stabilităţii”. Reacția vine după ce liderul AUR și senatorul Șoșoacă au încercat să se alăture, joi seară, fermierilor și transportatorilor care protestau și încercau să intre în București, fiind respinși și huiduiți de aceștia. „Sunt figuranţii obişnuiţi de la orice scandal”, iar scopul lor este „dezordinea, violenţa, o formă de anarhie din care ei să culeagă voturi”, susține Stroe.         „Aseară la protestele de lângă Bucureşti au apărut şi figuranţii obişnuiţi de la orice scandal, cu aceeaşi recuzită de ţipete şi violenţă - Simion şi Şoşoacă. Diferenţa este că oamenii văd tot mai mult cine sunt aceşti agenţi de propagandă şi că nu e bine să te asociezi cu ei, dacă nu vrei să ajungi să joci, fără voia ta, într-o scenetă pregătită undeva pe la Moscova. De aceea i-au şi huiduit pe cei doi şi i-au trimis acasă. Scopul lui Simion şi Şoşoacă este dezordinea, violenţa, o formă de anarhie din care ei să culeagă voturi. Îndemnul acestor doi scandalagii la violenţă împotriva Jandarmilor, care s-a auzit pe live aseară, nu este doar o declaraţie politică, ci o strategie permanentă de a duce lucrurile la extrem şi de a destabiliza în final România”, a scris Stroe pe Facebook.El a amintit cazuri în care reprezentanţi ai AUR ”au agresat fizic şi verbal demnitari în Parlament, când au agresat oameni la protestele de lângă Parlament, când au încercat să intre cu droguri şi cu gloanţe în Parlament” şi a invocat ”acuzaţiile la adresa lor referitoare la legăturile cu FSB”.„Am spus de multe ori că extremiştii reprezentanţi de AUR, George Simion şi Diana Şoşoacă sunt un pericol real la adresa democraţiei şi stabilităţii din România. Pericolul lor nu mai trebuie ignorat, pentru a nu ajunge o „normalitate”. Salut de aceea mesajul şi reacţia calmă a protestatarilor care nu au vrut să se asocieze cu gesturi violente, au respins din start o confruntare cu jandarmii şi nu au dat curs ideilor trăznite ale unor politicieni toxici în căutare de senzaţional”, subliniază purtătorul de cuvânt al PNL.         El precizează că dialogul civilizat este singura cale pentru a rezolva orice probleme.„Trebuie să facem foarte clar diferenţa protestatarii care vor să discute despre drepturile lor legitime şi aceşti politicieni”, conchide Ionuţ Stroe.             Editor :  C.L.B.    
----------------------------------

 Momentul în care o casă e luată de valuri în timpul furtunii puternice care a lovit SUA 
Externe
2024-01-12T12:26:28+02:00
         Valuri puternice au lovit Coasta de Est a SUA, aduse de o furtună care a declanșat pene de curent și inundații și a ținut avioanele la sol. În Maine, o casă a fost pur și simplu smulsă de pe țărm de valuri.                      SUA au fost lovite de tornade, inundații și furtuni de zăpadă           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       "N-am mai văzut niciodată așa ceva. Se pare că e pe cale să se lovească de stânci. Vai, Doamne! Se duce acoperișul", se aude spunând o femeie în timp ce privește cum casa e luată de valuri.O furtună de iarnă violentă a traversat marţi o parte a teritoriului Statelor Unite, declanşând tornade în sudul ţării şi provocând moartea a trei persoane, potrivit autorităţilor locale americane. Ploi torenţiale care au dus la inundaţii, vânturi puternice cu rafale care au depăşit probabil viteza de 80 km/h şi furtuni afectează coasta de est a Statelor Unite, potrivit National Weather Service (NWS), agenţia meteorologică americană.             Editor :  G.M.    
----------------------------------

 Oficial moldovean: „A venit timpul să înceapă procesul de reîntregire cu Transnistria” 
Externe
2024-01-12T12:19:22+02:00
         Decizia de anul trecut pentru modificarea codului vamal al Republicii Moldova, care îi obligă pe agenții economici din Transnistria să plătească taxe la bugetul de stat de la Chișinău este un mesaj clar că „a venit timpul să înceapă procesul de reîntregire a Republicii Moldova”, a declarat președintele Comisiei pentru Securitate Națională, Apărare și Ordine Publică din parlamentul de la Chișinău, Lilian Carp.         Toţi agenţii economici, fie că îşi desfăşoară activitatea în Găgăuzia, Chişinău sau regiunea transnistreană, trebuie să activeze în condiţii de egalitate, a comentat Carp pe marginea noilor amendamente ce au suscitat indignarea așa-ziselor autorități de la Tiraspol.„Haideţi să înţelegem ce a stat la baza acestei decizii. Pe parcursul acestor 30 de ani (de la obţinerea independenţei R. Moldova - n. red.) am tot cedat în ceea ce priveşte regiunea transnistreană sau UTA (Unitatea Teritorială Autonomă) Găgăuzia. Astfel, noi avem o discriminare în raport cu agenţii economici care activează în Moldova. Toţi agenţii economici trebuie să fie puşi în condiţii egale”, a declarat Lilian Carp, joi seară, într-o emisiune la o televiziune din R. Moldova, conform Agerpres.„Este clar că încă avem mult de lucru, dar aceasta este o decizie prin care dăm câteva mesaje. Primul este că aceştia (agenţii economici - n. red.) activează pe teritoriul Republicii Moldova, iar în al doilea rând legea este lege pentru toţi. În condiţiile date transmitem un semnal că a venit timpul să înceapă procesul de reîntregire a Republicii Moldova”, a afirmat Lilian Carp.         Carp, deputat din partea partidului de guvernământ Acţiune şi Solidaritate (PAS), susţine că odată cu declanşarea războiului în Ucraina, Transnistria nu mai este în situaţia de a impune condiţii sau de a şantaja guvernul moldovean, inclusiv cu blocarea accesului pentru fermierii din raionul Dubăsari, care au terenuri agricole amplasate dincolo de traseul Tiraspol-Camenca.În cazul în care o astfel de evoluţie s-ar produce, Carp dă asigurări că autorităţile au pregătit un plan B.„Riscurile ca ei să dicteze anumite lucruri nu sunt. Nu au de ales: sau încep procesul de integrare şi înţeleg că fac parte din Republica Moldova şi se termină jocul de-a separatismul, sau va trebui să discutăm. Există şi un plan B în condiţiile în care ar încerca să facă anumite lucruri, de exemplu să şantajeze agricultorii de la Dubăsari. Luăm în calcul şi compensarea pierderilor pe care aceştia le pot avea”, a mai spus liderul parlamentar moldovean.Pe 1 ianuarie, a intrat în vigoare noul cod vamal al Republicii Moldova, care obligă agenţii economici din regiunea transnistreană să plătească taxe vamale la bugetul de stat.Până acum, deşi companiile din stânga Nistrului erau înregistrate la Chişinău, plăteau taxe vamale la bugetul transnistrean. Schimbarea a provocat nemulţumirea așa-ziselor autorităţil de la Tiraspol, care acuză guvernul moldovean că împovărează fiscal companiile transnistrene.Vicepremierul pentru reintegrare, Oleg Serebrian, a dat asigurări pe 10 ianuarie că, în ciudapresiunilor Transnistriei, Republica Moldova nu va renunţa la aceste modificări ale codului vamal.            Editor :  Adrian Dumitru    
----------------------------------

 Se va striga din nou „Ole!” pe arenele din Ciudad de Mexico. Revin coridele, după doi ani de interdicție 
Externe
2024-01-12T12:13:13+02:00
         Celebrul strigăt „Ole!” se va auzi din nou pe arenele din Ciudad de Mexico, cele mai mari din lume (50.000 de spectatori), începând din 28 ianuarie. Revin coridele, după mai multe răsturnări de situaţie înregistrate în cadrul unor dispute juridice. Spectacolele cu tauri au fost înterzise în capitala mexicană în iunie 2022,  informează de AFP, preluată de Agerpres.         Directorul arenelor din capitala mexicană, Mario Zulaica, a salutat faptul că „taurii se întorc în Ciudad de Mexico” graţie unei decizii recente a Curţii Supreme, care a anulat interdicţia pronunţată de un judecător federal.„Invit publicul să vină, este foarte important”, a adăugat toreadoarea mexicană Paola San Roman într-o conferinţă de presă, în timpul căreia au putut fi auzite celebrele strigăte „Ole!”.„Fiecare ar trebui să aducă cu sine un grăunte de nisip pentru a umple arena”, a adăugat ea.         Printre capetele de afiş ale evenimentului se numără toreadorul mexican Joselito Adame, care a suferit un accident după ce a fost împuns de un taur în Aguascalientes, în mai 2023.Coridele au fost interzise în iunie 2022 prin decizia unui judecător din Ciudad de Mexico, care s-a pronunţat în urma unei plângeri depuse de o organizaţie pentru drepturile animalelor, Justicia Justa.   Activiștii pentru drepturile animalelor au protestat în fața Curții Supreme după revocarea interdicției coridelor. Sursa foto: Profimedia Images  Pe 6 decembrie 2023, Curtea Supremă din Mexic a anulat însă acea interdicţie. Potrivit presei, judecătorii s-au pronunţat doar asupra unor aspecte tehnice şi nu s-au pronunţat deocamdată asupra fondului chestiunii.„În tot acest timp, mii de persoane nu au putut să îşi exercite în mod liber profesia, un drept fundamental consacrat în Constituţia noastră”, a afirmat directorul şi matadorul Mario Zulaica.Pe lângă faptul că reprezintă o tradiţie care datează încă de la cucerirea spaniolă din secolul al XVI-lea, asociaţiile care se ocupă de luptele cu tauri atrag atenţia asupra importanţei lor economice: venituri de 343 de milioane de dolari şi 80.000 de locuri de muncă în 2018.Pe 8 decembrie 2023, preşedintele ţării, Andrés Manuel Lopez Obrador, a evocat posibilitatea organizării unei consultări populare în Ciudad de Mexico pentru a decide asupra viitorului coridelor.Patru din cele 32 de state mexicane au interzis deja spectacolele bazate pe lupte cu tauri.Dezbaterea există şi în alte părţi din America Latină. Este interzisă uciderea taurilor în Bogota (Columbia) şi Quito (Ecuador). Venezuela a anulat unele lupte cu tauri. În Peru, instanţele s-au pronunţat împotriva unei astfel de interdicţii.În Europa, coridele sunt permise în Portugalia, Spania, precum şi în Franţa, ţară în care au fost autorizate legal începând din 1951 în aproximativ zece departamente din sudul ţării, unde ele reprezintă „o tradiţie locală neîntreruptă”.            Editor :  M.I.    
----------------------------------

 O familie locuiește de 230 de zile într-un hotel de lux și vrea să se mute permanent aici, pentru că e mai ieftin 
Externe
2024-01-12T13:27:48+02:00
         O familie de opt persoane care locuiește de peste 230 de zile într-un apartament dintr-un hotel de lux, pentru care plătește 140 de dolari pe zi, este extrem de mulțumită cu acest aranjament și intenționează să-l permanentizeze.         Familia din orașul Nanyang, provincia chineză Henan, a renunțat la apartamentul în care locuia în urmă cu 8 luni și s-a cazat la un hotel din oraș pentru o perioadă limitată care a tot fost prelungită ulterior.Pentru 1.000 de yuani pe zi, adică 140 de dolari, cele opt persoane au primit un apartament vast, cu living și două dormitoare duble. S-au acomodat imediat și s-au obișnuit atât de mult cu dotările și facilitățile de lux încât acum plănuiesc să-și petreacă restul vieții în hotel, potrivit South China Morning Post.Un videoclip care s-a viralizat pe rețelele sociale chineze arată livingul elegant, dotat cu televizor, canapele, scaune și mese. În imagini sunt suprinse mâncarea, băuturile și hainele, dar și familia stând la masă.         „Astăzi este a 229-a zi a șederii noastre la hotel”, spune Mu Xue. „Camera costă 1.000 de yuani pe zi. Familia noastră de opt persoane trăiește foarte bine aici”, a spus ea, precizând că tariful este unul special oferit de hotel pentru cazarea pe termen lung.În preț sunt incluse toate taxele, inclusiv parcarea, căldura, electricitatea, apa, dar și multe alte facilități specifice unei unități de cazare de lux.„Suntem fericiți aici, așa că plănuim să trăim în hotel pentru tot restul vieții noastre”, a mai spus Mu.Femeia a declarat pentru mass media chineză că familia ei deține șase proprietăți și că situația financiară este bună, însă a ajuns la concluzia că este mai ieftin și mai confortabil să locuiască la hotel.Nu sunt cunoscute exact costurile vieții în Nanyang, însă, potrivit informațiilor de pe o platformă de imobiliare, chiria medie pentru un apartament cu două camere din Shanghai a ajuns la 20.000 de yuani pe lună.„Nu m-am gândit niciodată că acest mod de a trăi ne ajută la economisirea banilor. Pur și simplu este mai convenabil așa”, a mai precizat Mu.Povestea acestei familii s-a viralizat online în China și a stârnit discuții aprinse pe rețelele sociale. Părerile sunt împărțite, cu toate că cei mai mulți utilizatori sunt de părere că acest stil neconvențional de trai i-ar avantaja și pe ei.            Editor :  D.C.    
----------------------------------

 Primăria București spune că cererea pentru protestul transportatorilor nu e scrisă corect 
Actualitate
2024-01-12T12:07:40+02:00
         La Primăria București a fost primită o cerere pentru protestul transportatorilor și fermierilor, dar administrația locală transmite că nu e valabilă, pentru că "nu e scrisă corect".         Cererea de protest "nu este scrisă corect", a informat Primăria București."Este depusă de o persoană fizic. Nu este specificat intervalul de timp, numărul de persoane care vor să participe, traseul pe care vor să-l urmeze și nici ce organizații reprezintă. Deci, nu este valabilă. PMB a cerut persoanei să vină la primărie, în comisie, să explice cine este și pe cine reprezintă", potrivit sursei citate.La Primăria Capitalei urma să aibă loc o ședință de urgență pentru cererea depusă, în urma căreia trebuie stabilite un traseu, un program, un interval de timp pentru protest. Ședința a fost anulată.Primarul general al Capitalei, Nicușor Dan, a explicat vineri la Digi24 care e procedura dacă se depune o astfel de cerere și a subliniat că nu o să fie aprobată niciodată blocarea Pieței Universității.  Nu sunt motive ca un astfel de protest să fie respins, în condițiile în care nu e paralizată activitatea în București, a spus primarul general.              Editor :  G.M.    
----------------------------------

 Un copil de 7 ani este dat în urmărire naţională, după ce a dispărut alături de tatăl său, la care se afla în vizită pentru o zi 
Un copil de 7 ani este dat în urmărire naţională, după ce a dispărut alături de tatăl său, la care se afla în vizită pentru o zi
2024-01-12T11:50:11+02:00
         Un băiat de şapte ani din Orăştie, judeţul Hunedoara, este căutat de poliţişti, fiind dat în urmărire naţională, după ce mama sa a sesizat autorităţile că nu îl mai poate contacta telefonic nici pe el, nici pe fostul ei partener, tatăl copilului, la care acesta se afla pentru o zi.Inspectoratul de Poliţie Judeţean Hunedoara a anunţat, vineri, că Poliţia Municipiului Orăştie a fost sesizată, joi, de o femeie din Orăştie cu privire la faptul că, în 10 ianuarie, l-a trimis pe fiul său, Emil-Mădălin Turdăşan, în vârstă de 7 ani, să stea la locuinţa tatălui acestuia, din acelaşi municipiu, până în 11 ianuarie, conform înţelegerii avute cu bărbatul (fostul concubin al femeii).         ”În data de 10 ianuarie 2024, jurul orei 09:00, femeia l-a contactat telefonic pe tatăl minorului, care i-a comunicat faptul că urmează să iasă în oraş, împreună cu fiul său. Ulterior, aceasta nu l-a mai putut contacta telefonic nici pe fiul său, nici pe fostul concubin (tatăl minorului)”, a arătat sursa citată de News.ro.Copilul are 1,20 metri înălţime, greutate 17 kilograme, păr şaten, ochi negri, dar nu sunt date cu privire la hainele pe care le purta.”Din momentul primirii sesizării, poliţiştii au desfăşurat mai multe activităţi investigative şi de căutare, în vederea depistării minorului, care a fost dat în urmărire naţională. Poliţiştii continuă activităţile specifice şi le solicită celor care deţin informaţii utile găsirii minorului să se adreseze celei mai apropiate unităţi de Poliţie sau să apeleze numărul unic de urgenţă 112”, a transmis IPJ Hunedoara.            Editor :  A.P.    
----------------------------------

 Tomac, despre șansele lui Iohannis să ajungă preşedintele Consiliului European: „Aproape inexistente”. Ce condiții vede eurodeputatul 
Actualitate
2024-01-12T11:40:19+02:00
         Europarlamentarul PMP Eugen Tomac afirmă că şansele ca preşedintele Klaus Iohannis să devină şef al Consiliului European sunt „aproape inexistente”. În opinia lui, pentru un astfel de scenariu ar trebui îndeplinite mai multe condiții, inclusiv ca PNL să câştige alegerile europarlamentare.         „Dacă ne uităm la configuraţia politică din Parlamentul European de astăzi şi proiecţia pentru alegerile de după 9 iunie, în orice calcul ne-am poziţiona, şansele ca preşedintele Iohannis să obţină această funcţie importantă la nivel european de preşedinte al Consiliului European sunt foarte mici", a declarat Eugen Tomac vineri la FRI, potrivit News.roEl a explicat că „aceste funcţii vor fi negociate politic imediat după 9 iunie şi evident că, între 10 iunie şi 16 iulie, când îşi începe activitatea noul Parlament ales, toate funcţiile importante la nivel european vor fi negociate”, referindu-se la funcţia de preşedinte al Comisiei Europene, funcţia de preşedinte al Consiliului European, preşedinte al Parlamentului şi Înalt Reprezentant pentru Politică Externă şi Securitate al UE.„Pentru PPE, partidul care deţine în prezent preşedinţia Comisiei Europene şi dacă la alegerile din 9 iunie PPE îşi va reconfirma poziţia de cel mai mare partid parlamentar european, prima funcţie pe care o va viza şi a şi anunţat deja că o va susţine pe Ursula von der Leyen pentru această poziţie va fi cea de preşedinte al Comisiei Europene. Pentru a obţine mai multe funcţii din cele patru, este necesar să obţină un scor foarte mare şi evident asta ar însemna, pentru ca preşedintele Iohannis să aibă vreo şansă reală din punct de vedere politic, ca PNL-ul să câştige alegerile europarlamentare în România. Or dacă ne uităm la sondaje astăzi, este mult prea departe acest scenariu. De aceea, din punct de vedere procedural şi politic, şansele ca preşedintele Iohannis să obţină funcţia de preşedinte al Consiliului European în momentul de faţă sunt aproape inexistente”, a declarat Tomac.Premierul Marcel Ciolacu a discutat cu preşedintele Klaus Iohannis despre funcţia de preşedinte al Consiliului European care ar putea reveni României, şeful Executivului precizând că este o şansă reală, pentru că avem un culoar bun, iar Iohannis ar putea prelua această poziţie în luna mai.Premierul a mai arătat că el face propunerea de comisar european şi că ţara noastră nu poate avea acelaşi portofoliu de comisar ca cel deţinut în prezent, pe Transporturi.            Editor :  B.P.    
----------------------------------

 Iranul se răzbună pe SUA: Petrolierul sechestrat de americani anul trecut a fost capturat în Golful Oman și dus în ape iraniene 
Externe
2024-01-12T11:36:49+02:00
         Iranul a confiscat un petrolier aflat în Golful Oman și îl transferă într-un port iranian, ca răzbunare pentru confiscarea, anul trecut, a aceleiaşi nave şi a petrolului său de către SUA.         Vasul era încărcat cu petrol irakian destinat Turciei.Agenția de presă Tasnim, asociată cu Gardienii Revoluției din Iran, citează un comunicat al marinei iraniene care spune că vasul a fost capturat la ordinul unei instanțe. "Acest petrolier, al cărui nume a fost schimbat în St. Nicholas, a fost capturat ca răspuns la furtul de petrol de către regimul american, la ordinul instanței iraniene, și este transferat într-un port al republicii islamice".Misiunea permanentă a Iranului la ONU a declarat pentru CNN că sechestrarea a fost "o acțiune legitimă la ordinul unei instanțe".         Centrul de operațiuni comerciale al Marii Britanii a anunțat anterior că la bordul vasului din Golful Oman au urcat cel puțin patru persoane înarmate și nava a fost direcționată către apele iraniene. Comunicațiile cu petrolierul au încetat.Vasul era denumit anterior Suez Rajan, și era în centrul unei dispute între SUA și Iran. Petrolierul a fost sechestrat de guvernul SUA în 2023, după ce o instanță a aflat că era folosit "să vândă și să transporte sub acoperire petrol iranian către un client extern", a anunțat într-un comunicat Departamenul de Justiție din SUA, care a adăugat că mai "multe entități" afiliate cu Gardienii Revoluției din Iran erau implicate în operațiunea de a "masca originea petrolului" și să-l vândă în mod ilegal către China.La bordul vasului se aflau 1 milion de barili de petrol. Ulterior, compania care opera petrolierul și-a recunoscut vina, iar Suez Rajan a transportat marfa de contrabandă în SUA.Sechestrarea navei St Nikolas, sub pavilionul Insulelor Marshall, coincide cu săptămâni de atacuri ale miliţiilor Houthi din Yemen, susţinute de Iran, care vizează rutele maritime din Marea Roşie.Preţurile petrolului au urcat joi cu aproximativ 1%, după ce Iranul a confiscat un petrolier în largul coastei Omanului, amplificând riscul unei escaladări a conflictului în Orientul Mijlociu, transmite Reuters.Contractele futures pentru petrolul Brent au crescut cu 43 de cenţi dolari, sau cu 0,6%, la 77,23 dolari pe baril, în timp ce preţul ţiţeiului U.S. West Texas Intermediate (WTI) a crescut cu 47 de cenţi, sau cu 0,7%, până la 71,84 dolari pe baril.            Editor :  V.M.    
----------------------------------

 Christine Lagarde: BCE va reduce dobânzile când vom câștiga lupta cu inflația 
Economie
2024-01-12T11:35:21+02:00
         Banca Centrală Europeană (BCE) va începe să reducă dobânzile după ce va fi sigură că inflaţia se îndreaptă spre ţinta de 2%, a declarat joi preşedintele BCE, Christine Lagarde. Conform datelor Eurostat, inflaţia anuală în zona euro a accelerat uşor în luna decembrie, până la 2,9%, transmite Bloomberg, preluat de Agerpres.         „Nu pot să vă ofer o dată concretă la care vor fi reduse dobânzile. Dar pot să vă spun că dacă vom câştiga lupta cu inflaţia, adică vom avea certitudinea că inflaţia va fi mai mică de 2%, atunci dobânzile vor începe să fie reduse”, a spus Christine Lagarde într-un interviu acordat postului de televiziune France 2.Pentru a lupta cu o inflaţie ridicată, BCE a demarat un ciclu fără precedent de înăsprire a politicii monetare, astfel că în perioada cuprinsă între luna iulie 2022 şi luna septembrie 2023, gardienii euro au majorat costului creditului în zece reprize consecutive.Ritmul de creştere a preţurilor de consum a încetinit semnificativ după ce la finele lui 2022 rata inflaţiei a atins un vârf de două cifre, dar cu toate acestea rămâne peste obiectivul ţintă al BCE de 2%. Conform datelor Eurostat, inflaţia anuală în zona euro a accelerat uşor în luna decembrie, până la 2,9%, de la un nivel de 2,4% în luna noiembrie.         Deşi inflaţia rămâne sub 3%, chiar şi după saltul din decembrie, oficialii BCE aşteaptă să vadă datele referitoare la majorările salariale, care vor veni abia în primul trimestrul. În timp ce o prăbuşire a economiei zonei euro ar putea să le modifice modul de gândire, scenariul lor de bază rămâne în continuare cel al unei aterizări line.Lagarde a subliniat că Europa nu este într-o gravă recesiune şi că cel mai dificil moment al luptei cu inflaţia a trecut.„Cred că am trecut de cea mai dificilă perioadă, exceptând cazul în care ne vom confrunta cu un nou şoc major. Asta nu înseamnă că vom avea un declin lin”, a spus Lagarde, care a menţionat în special salariile. „Salariile, în termeni de negocieri şi acorduri colective, sunt pe cale să fie majorate peste cifrele de inflaţie pe care le avem. Suntem într-o fază de ajungere din urmă care se va întinde pe parcursul a doi-trei ani”, a precizat preşedintele BCE.În prezent, dobânda la depozite, un indicator de referinţă pentru activitatea de creditare în zona euro, se situează la un maxim istoric de 4%. La ultima sa reuniune de politică monetară, care a avut loc la mijlocul lunii decembrie, BCE a subliniat că lupta împotriva inflaţiei nu s-a terminat dar a menţinut nemodificate dobânzile, pentru a doua lună consecutivă.            Editor :  M.I.    
----------------------------------

 O femeie a vrut să ducă în Marea Britanie zeci de flori de mină, dar a fost oprită pe Aeroportul Cluj Napoca 
Actualitate
2024-01-12T11:31:12+02:00
         Zeci de flori de mină care ar putea face parte din patrimoniul cultural naţional, au fost găsite în bagajul de cală al unei femei, la ieşirea din ţară de pe Aeroportul Cluj Napoca.         Polițiștii de frontieră au fost solicitaţi de către ofiţerii de securitate care au sesizat că în bagajul de cală al unei persoane care călătorea cu un zbor cu destinaţie Marea Britanie se află mai multe obiecte interzise. Din verificări s-a constatat că bagajul aparţine unei femei, cetăţean român în vârstă de 56 de ani, din Tulcea, a informat Poliția de Frontieră.La controlul efectuat împreună cu reprezentanţii autorităţii vamale s-au descoperit 45 bucăţi de flori de mină, de diferite mărimi, tipuri şi culori, suspectibile a fi specimene rare şi colecţii de mineralogie aparţinând patrimoniului cultural naţional mobil, pentru care persoana nu a putut prezenta certificatul de export temporar sau definitiv emis de Ministerul Culturii.Femeia a declarat că florile de mină sunt bunuri personale şi intenţiona să le transporte în Marea Britanie unde locuieşte, transmite sursa citată. Întreaga cantitate de flori de mină a fost reţinută, urmând a fi stabilită valoarea şi provenienţa acestora.Poliţiştii de frontieră au întocmit lucrare penală în vederea continuării cercetărilor şi a stabilirii situaţiei de fapt privind suspiciunea săvârşirii infracţiunii de tentativă în efectuarea de operaţiuni de export ilegal.            „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina                   Editor :  G.M.    
----------------------------------

 Netflix retrage un film indian, după ce o scenă cu un personaj care consumă carne a iscat proteste ale hinduşilor 
Timp liber
2024-01-12T11:14:38+02:00
         Netflix a retras un film indian de pe platforma sa, după ce producţia s-a confruntat cu reacţii negative pe reţelele de socializare întrucât o prezenta pe fiica unui preot hindus mâncând carne, informează Reuters.         Hinduşii sunt cea mai mare grupare religioasă din India, iar preoţii hinduşi, precum şi familiile lor, sunt de obicei vegetarieni."Annapoorani - The Goddess of Food", un film în limba tamilă care a fost lansat în cinematografe pe 1 decembrie şi difuzat pe Netflix ulterior în aceeaşi lună, nu mai era disponibil pe platforma internaţională de streaming începând de joi.Reprezentanţii filialei din India a companiei Netflix nu au dat curs deocamdată solicitărilor transmise de Reuters pentru a face declaraţii pe această temă.         Miercuri, protestatari de la Vishwa Hindu Parishad (VHP), o organizaţie hindusă cu doctrină dură şi care are legături cu Partidul Bharatiya Janata al premierului Narendra Modi, au strigat sloganuri împotriva Netflix şi a filmului la biroul companiei din Mumbai, potrivit unui mesaj distribuit pe reţeaua de socializare X de purtătorul de cuvânt al VHP, Shriraj Nair, scrie Agerpres.Filmul o prezintă pe fiica unui preot hindus dintr-un templu din statul Tamil Nadu, din sudul Indiei, care mănâncă carne şi, mai târziu, participă la un concurs culinar cu miză mare, unde găteşte preparate ce conţin carne."Acest film (...) este lansat în mod intenţionat pentru a răni sentimentele hinduse", a declarat Ramesh Solanki, care s-a descris ca fiind liderul unei organizaţii numite 'Hindu IT Cell', pe reţeaua de socializare X, cunoscută anterior sub numele de Twitter.Ramesh Solanki a declarat că a depus o plângere la Poliţia din Mumbai în legătură cu filmul, enumerând mai multe scene despre care a spus că sunt ofensatoare pentru hinduşi.Netflix şi rivali ai săi precum Amazon şi Disney au fost adeseori criticaţi de grupuri religioase cu doctrină dură din India, una dintre cele mai mari pieţe de streaming din lume.În 2021, într-un gest rar, Amazon a prezentat scuze publice pentru unele scene din serialul său "Tandav", care s-a confruntat cu procese în instanţă şi plângeri pentru ofense aduse hinduşilor.Companiile Netflix şi Amazon au devenit extrem de populare în India, care va deveni o piaţă de 7 miliarde de dolari pentru acest sector până în 2027, potrivit Media Partners Asia.            Editor :  A.P.    
----------------------------------

 Jill Biden își apără fiul vitreg de acuzațiile republicanilor: „Cred că ceea ce îi fac lui Hunter este crud” 
Externe
2024-01-12T11:08:27+02:00
         Prima Doamnă a Statelor Unite, Jill Biden, a calificat ca fiind „crudă” campania opoziţiei republicane împotriva lui Hunter Biden, fiul preşedintelui american Joe Biden şi principala ţintă a conservatorilor în acest an electoral. relatează AFP, preluată de Agerpres.         „Cred că ceea ce îi fac lui Hunter este crud", a declarat ea într-un interviu difuzat joi de canalul MSNBC.Interviul vine a doua zi după o audiere parlamentară consacrată lui Hunter Biden, care s-a transformat într-o dispută generală când fiul preşedintelui american şi-a făcut o scurtă apariţie surpriză.Inculpat în două dosare de către justiţie, mai ales pentru fraudă fiscală, Hunter Biden, cu un trecut marcat de dependenţe, este acuzat de republicani că a făcut afaceri controversate în Ucraina şi China, folosindu-se de conexiunile şi numele tatălui său.         Miercuri, două comisii parlamentare au recomandat ca el să fie condamnat pentru obstrucţionarea prerogativelor de anchetă ale Congresului pentru că a refuzat să participe la o audiere cu uşile închise privind interesele sale financiare în străinătate. Hunter Biden a cerut o audiere publică.În timpul uneia dintre audieri, aleşi republicani l-au atacat dur, unul dintre ei numindu-l „laş” şi arătând fotografii compromiţătoare cu el, celălalt afirmând că este „încarnarea privilegiului alb”.„Sunt foarte mândră de modul în care Hunter şi-a reconstruit viaţa după dependenţele lui. Îmi iubesc fiul şi ceea ce se întâmplă i-a rănit pe nepoţii mei. Asta mă îngrijorează cel mai mult, că asta le afectează vieţile”, a spus ea în interviu.Jill Biden afirmă că îl consideră pe Hunter, născut din prima căsătorie a lui Joe Biden, ca fiind propriul ei fiu.Această primă căsătorie a preşedintelui american a avut un final tragic: soţia sa a murit în 1972 într-un accident de maşină în care şi-a pierdut viaţa şi fiica cuplului. Hunter şi fratele său mai mare, Beau - care a murit de cancer în 2015 - au fost răniţi în accident.Prima doamnă a SUA a făcut și câteva comentarii legate de candidatura soțului ei pentru al doilea mandat la Casa Albă. Aceasta a râs de republicanii care folosesc termenul „familie criminală Biden” și le-a transmis alegătorilor care spun că nu pot vota pentru Biden din cauza vârstei sale că „vârsta lui este un calitate”.„Este înțelept. Are înțelepciune. Are experiență. Cunoaște fiecare lider de pe scena mondială. A trăit istorie. Cunoaște istoria. Este atent în deciziile sale. Este omul potrivit, persoana potrivită pentru post în acest moment în istorie”, a spus ea.            Editor :  M.I.    
----------------------------------

 Rishi Sunak a ajuns la Kiev. Premierul britanic anunță un ajutor militar sporit pentru Ucraina 
Externe
2024-01-12T13:16:50+02:00
         ACTUALIZARE 13:00 Premierul britanic a ajuns la Kiev.          Prim-ministrul britanic, Rishi Sunak, se deplasează, vineri, la Kiev pentru a anunţa un sprijin sporit pentru Ucraina, cu un angajament de ajutor militar de 2,5 miliarde de lire sterline (2,9 miliarde de euro), fonduri destinate în special achiziţionării de drone militare pentru armata ucraineeană, relatează Reuters.Regatul Unit este unul dintre cei mai fermi susţinători ai Ucrainei  de la declanşarea invaziei rusești, iar premierul Sunak a declarat că guvernul britanic îşi va spori sprijinul în următorul exerciţiu financiar până la 2,5 miliarde de lire sterline, o creştere cu 200 de milioane faţă de cei doi ani precedenţi. Aceste noi fonduri ridică la aproape 12 miliarde de lire sterline ajutorul britanic pentru Ucraina de la începutul războiului.Regatul Unit a declarat că va asigura cea mai mare livrare de drone către Ucraina din partea vreunei ţări, cele mai multe dintre aceste aparate urmând să fie fabricate la nivel local.         Cel puţin 200 de milioane de lire sterline fac parte dintr-un demers de „furnizare şi fabricare rapidă a mii de drone militare” pentru Ucraina, inclusiv „drone de supraveghere, de atac cu rază lungă de acţiune şi maritime”, potrivit guvernului britanic.„Ministerul Apărării va lucra cu partenerii internaţionali pentru a creşte semnificativ numărul de drone furnizate pentru apărarea Ucrainei”, se arată în comunicatul guvernului de la Londra.Guvernul britanic a mai transmis că cele două ţări vor semna, de asemenea, un acord istoric de cooperare în materie de securitate, ca urmare a unei înţelegeri a G7 în cadrul summitului NATO de la Vilnius, de anul trecut, de a oferi Ucrainei garanţii bilaterale de securitate.Guvernu britanic transmite că acordul „oficializează o serie de măsuri de sprijin pe care Marea Britanie le-a asigurat şi va continua să le asigure pentru securitatea Ucrainei, inclusiv schimb de informaţii, securitate cibernetică, formare medicală şi militară şi cooperare industrială în domeniul apărării”. Acest acord trebuie să constituie prima etapă a unui „parteneriat de nezdruncinat de 100 de ani” între cele două ţări, potrivit comunicatului.Sunak a declarat că Ucraina a luptat timp de doi ani pentru principiile libertăţii şi democraţiei.„Mă aflu astăzi aici cu un singur mesaj: nici Regatul Unit nu se va clătina. Vom fi alături de Ucraina, în cele mai întunecate ore ale sale şi în vremurile mai bune care vor veni”, a spus premierul britanic.Anunţul său vine în contextul în care preşedintele ucrainean, Volodimir Zelenski, a avertizat, joi, că orice „pauză” în apărarea Ucrainei nu ar face decât să ajute Rusia să se reînarmeze şi să-i permită să „zdrobească” Ucraina.Acest pachet urmează să fie utilizat, de asemenea, şi pentru furnizarea de rachete cu rază lungă de acţiune, echipamente de apărare antiaeriană, muniţie de artilerie şi securitate maritimă.            Editor :  Adrian Dumitru    
----------------------------------

 O icoană cu Stalin a stârnit un scandal uriaș în Georgia. Biserica Ortodoxă Georgiană cere să fie dată jos din catedrala din Tbilisi 
Externe
2024-01-12T10:37:36+02:00
         Biserica Ortodoxă Georgiană a cerut modificarea unei icoane care îl înfățișează pe dictatorul sovietic Iosif Stalin, ce se găsește în principala catedrală din capitala Tbilisi. O fotografie cu icoana, care a fost distribuită pe rețelele sociale, a stârnit un scandal imens și chiar proteste, după ce o femeie a aruncat cu vopsea pe pictura religioasă în biserică, transmit BBC și Georgia Today.         Icoana înfățișează scene din viața Sfintei Matrona a Moscovei, un vizionar și vindecător rus din secolul XX. Într-una din imagini, Matrona este înfățișată binecuvântându-l pe Stalin.Imaginile icoanei din catedrala principală din Tbilisi, Sfânta Treime (Sameba) au fost distribuite pentru prima dată sâmbătă de Ilia Chigladze, un protopop georgian, pe Facebook.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media La scurt timp după aceea, Giorgi Kandelaki, membru al partidului de opoziție Georgia Europeană și cercetător la Laboratorul de Cercetare a Trecutului Sovietic, a filmat și a distribuit imagini cu icoana, pe rețelele de socializare. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Icoana o înfățișează pe Sfânta Matrona a Moscovei, un sfânt al Bisericii Ortodoxe Ruse din secolul al XX-lea, așezat lângă un bărbat în picioare, despre care atât Chigladze, cât și Kandelaki pretind că este Iosif Stalin, dictatorul născut în Georgia și liderul Uniunii Sovietice.Postările au pornit un val de reacții negative în rândul georgienilor pe rețelele sociale, iar Ambasada Poloniei la Tbilisi a distribuit fotografia icoanei pe pagina sa de Facebook cu următoarea notă în georgiană și poloneză: „Institutul Polonez de Comemorare Națională a estimat numărul total de cetăţeni polonezi care au căzut victime regimului sovietic la 1,8 milioane. Dintre acestea, 150.000 și-au pierdut viața. Majoritatea acestor victime au fost persoane reprimate în anii 1939-1941, când represiunea a afectat aproximativ 1,6 milioane de oameni. Restul de 200.000 sunt persoane supuse represiunii din 1944 până în 1952. Cercetările sunt încă în desfășurare.” Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Într-un interviu acordat sâmbătă presei, Andria Jagmaidze, șeful departamentului de relații publice al Patriarhiei, nu a negat că Stalin este înfățișat în icoană, dar a declarat că icoana a fost dedicată Matronei, și nu liderului sovietic.„Dacă, undeva pe fresca Sfântului Gheorghe, este înfățișat [împăratul roman] Dioclețian, acest lucru nu îl face o icoană a lui Dioclețian”, a spus el, susținând că această controversă în jurul icoanei cu Sf. Matrona a fost aprinsă în mod deliberat pentru a umbri sărbătorirea Crăciunului ortodox.Dar Patriarhia Georgiei a spus că nu există „dovezi suficiente” conform cărora sfânta și Stalin s-ar fi întâlnit vreodată și că, prin urmare, trebuie făcute schimbări.„Donatorii icoanei sunt chemați să facă ei înșiși modificările corespunzătoare imaginii – sau o putem face noi înșine”, se spune într-un comunicat.Alianța Patrioților, un partid politic pro-rus, a declarat că a dăruit icoana catedralei în urmă cu câteva luni.O femeie din Georgia, Nata Peradze, a publicat un videoclip care arată că a fost aruncată vopsea pe icoană, asumându-și gestul, spunând că protestează împotriva a ceea ce ea consideră că este glorificarea unui tiran. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media „Stalin mi-a ucis toată familia, a insuflat teroare și frică, nu a fost un erou”, a spus ea pentru Politico, adăugând că a primit amenințări cu moartea de când a postat videoclipul pe Facebook.Mai mulți oameni au protestat chiar în fața casei ei și abia au fost opriți de poliție. Femeia a mai spus pentru sursa citată că a fost chiar amenințată de mafie. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media În declarația Patriarhiei Georgiei se spune că o icoană ar putea înfățișa „povesti reale legate de viața sfântului, inclusiv conducători și oameni de rând, eretici și persecutori ai credinței creștine”.„Cu toate acestea,” a adăugat, „acest lucru nu înseamnă deloc că imaginea glorifică aceste figuri sau le atribuie vreo demnitate”.Stalin are o moștenire complexă în Georgia.Stalin s-a născut cu numele Iosif Dzhugashvili în orașul Gori, în estul țării, în 1878. Figură cheie în revoluția rusă care i-a adus pe bolșevici la putere, a condus URSS din 1924 până la moartea sa în 1953.Milioane de oameni au murit când Stalin a impus o disciplină de fier și teroare de stat pentru a elimina „dușmanii poporului” și a construi un stat comunist.Mulți oameni din mica țară din Caucazia de Sud resping moștenirea Uniunii Sovietice. Dar unii încă îl privesc pe Stalin cu o oarecare mândrie pentru că a provenit dintr-un mediu umil în Georgia și a ajuns să conducă o superputere și a învins Germania nazistă.            Editor :  M.I.    
----------------------------------

 Casa Albă, anunț șoc: Ajutorul american pentru Ucraina „a încetat” 
Externe
2024-01-12T17:21:46+02:00
         Casa Albă a anunţat joi că asistenţa acordată Ucrainei de către SUA pentru a contracara invazia rusă „a încetat” din cauza lipsei unui acord în Congres pentru a continua sprijinirea autorităţilor de la Kiev. În același timp, atacurile rusești cu rachete nord-coreene asupra Ucrainei s-au intensificat, a declarat purtătorul de cuvânt al Consiliului Securităţii Naţionale al Casei Albe, John Kirby.         „Asistenţa pe care le-o ofeream a încetat acum”, a declarat într-o conferinţă de presă purtătorul de cuvânt al Consiliului Securităţii Naţionale al Casei Albe, John Kirby, potrivit EFE și Reuters, preluate de Agerpres. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media La Washington continuă totuşi negocierile cu privire la un pachet de ajutor pentru Ucraina, care ar putea fi condiţionat de o revizuire a măsurilor de securitate la frontierele SUA.         Viitorul ajutorului american pentru Ucraina se decide în prezent în Congres, unde democraţii controlează Senatul (camera superioară), iar republicanii Camera Reprezentanţilor (camera inferioară).Preşedintele american Joe Biden, din partea Partidului Democrat, a cerut Congresului să aprobe un ajutor suplimentar de 61 de miliarde de dolari pentru Ucraina, însă opoziţia republicană a declarat că va aproba noul pachet de ajutor doar dacă democraţii sunt de acord să implementeze o serie de măsuri la frontiera între SUA şi Mexic.„Atacurile pe care le desfăşoară ruşii sunt în creştere”În faţa acestei situaţii, Kirby a folosit conferinţa sa de presă de joi pentru a-i îndemna încă o dată pe republicani să aprobe ajutorul pentru Ucraina, în special după ce serviciile de informaţii americane au concluzionat că Rusia a folosit rachete balistice nord-coreene în unele dintre ultimele sale atacuri împotriva Ucrainei.„Atacurile pe care le desfăşoară ruşii sunt în creştere. Iar acum folosesc rachete balistice nord-coreene pentru a efectua aceste atacuri”, a afirmat Kirby.Potrivit lui Kirby, Rusia a lansat cel puţin o astfel de rachetă balistică asupra Ucrainei la 30 decembrie 2023 şi, de asemenea, „mai multe” rachete balistice nord-coreene la 2 ianuarie a.c., ca parte a unui alt atac asupra infrastructurii ucrainene.Aceste rachete au fost parte integrantă a atacurilor cu rachete şi drone al Rusiei asupra Ucrainei la sfârşitul anului 2023 şi începutul acestui an în ceea ce a fost cel mai mare atac de la începutul războiului, în februarie 2022.SUA, cel mai important furnizor de ajutor militar pentru Ucraina, au acordat Kievului 44,2 miliarde de dolari de la începutul războiului, potrivit datelor Departamentului de Stat.            Editor :  Bogdan Păcurar    
----------------------------------

 Nicușor Dan, despre protestul transportatorilor: N-avem o cerere de autorizație. N-o să aprobăm niciodată blocarea Pieței Universității 
Actualitate
2024-01-12T10:32:19+02:00
         Primarul general aș Capitalei, Nicușor Dan, a declarat vineri, la Digi24 că nu există în acest moment vreo cerere din partea transportatorilor și fermierilor pentru autorizarea protestului. El a explicat care e procedura dacă se depune o astfel de cerere și a subliniat că nu o să fie aprobată niciodată blocarea Pieței Universității.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Transportatorii și fermierii blochează țara pe model german           Barbu, despre protestul "spontan" transportatori-fermieri           Burduja spune că vor mai avea loc avarii la rețeaua de termoficare din București           Femeie amenințată de un fost polițist, în sectorul 4           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit       "Legea spune că autorizația pentru proteste e dată de primar. Nu avem o cerere până în acest moment.Din momentul când vom avea o cerere vom întruni o comisie, jandarmi, polițiști, poliție rutieră și o să fie invitați și reprezentanți ai celor care fac cererea. Nu sunt motive ca un astfel de protest să fie respins, în condițiile în care nu e paralizată activitatea în București.Nu o să aprobăm niciodată blocarea Pieței Universității să nu se mai treacă pe acolo. O să aprobăm o formă de protest care să nu stânjenească activitatea curentă a bucureștenilor. E o discuție tehnică.         La prima vedere, întrucât se dorește un protest la Piața Victoriei, acolo e spațiu suficient de protest ca să nu paralizăm circulația. De când primim o cerere, convocăm telefonic solicitanții, membrii instituțiilor din comisie și ne întrunim cu toții. Convocarea se face în aceeași zi, legea spune că între momentul în care se face cererea și momentul autorizării protestului trebuie să fie minimum 72 de ore," a explicat Nicușor Dan.Primarul general al Capitalei, Nicușor Dan, a afirmat joi seara că nu l-a contactat nimeni în legătură cu protestul fermierilor și transportatorilor, care încercau să ajungă cu autovehiculele lor până în Piața Victoriei. "Nu m-a consultat nimeni în legătură cu protestul fermierilor. Eu am autorizat absolut toate protestele, chiar și pe cele împotriva mea. Dar acum, nu m-a întrebat nimeni. Nici măcar prefectul nu m-a contactat.", a spus el. Este a treia zi de proteste la intrările în București. Transportatorii care vor să ajungă la Guvern amenință că vor bloca orașul. Polițiștii și jandarmii au făcut filtre la intrările în capitală și le interzic accesul din cauză că nu au autorizație. În paralel, sute de fermieri au anunțat că urmează să plece spre București.              Editor :  G.M.    
----------------------------------

 Un bărbat condamnat pentru că a jefuit un hoţ din Bihor, care furase din casa unui avocat, a fost adus în ţară pentru a ispăși pedeapsa 
Actualitate
2024-01-12T10:05:35+02:00
         Un bărbat condamnat definitiv după ce a tâlhărit o persoană care ar fi furat din casa unui avocat a fost adus în ţară, a anunţat, vineri, ministrul Justiţiei, Alina Gorghiu.         "Un hoţ din Bihor care a prădat casa unui avocat a fost jefuit de doi tâlhari. Aşa suna titlul ştirilor care anunţau un caz ilar din anul 2015. Unul dintre autorii acelui jaf, Răzvan Lucian Murari, condamnat ulterior definitiv pentru complicitate la tâlhărie calificată, a fugit în Spania. S-a înşelat însă când a crezut că va scăpa de executarea pedepsei de opt ani şi două luni de închisoare. Astăzi, el a fost adus în ţară", a scris Gorghiu, pe pagina sa de Facebook.Potrivit ministrului, în această săptămână, au mai fost aduse în ţară zece persoane urmărite internaţional, după ce au fost condamnate pentru proxenetism, şantaj, înşelăciune, tâlhărie, furt calificat şi infracţiuni rutiere."Depunem constant eforturi pentru ca toţi fugarii să fie aduşi în ţară. Să îşi ispăşească pedeapsa în România, indiferent de nume, infracţiune, pedeapsă", a transmis Alina Gorghiu.            Editor :  A.P.    
----------------------------------

 Cine sunt rebelii Houthi și de ce încearcă să arunce în haos comerțul global 
Externe
2024-01-12T12:10:48+02:00
         Atacurile constante asupra navelor comerciale din Marea Roșie dar și promisiunea rebelilor Houthi de a „arunca în haos” comerțul global au declanșat un răspuns fulgerător al trupelor americane și britanice în regiune. Cine sunt, însă, rebelii Houthi, gruparea care de luni de zile provoacă perturbări nemaivăzute ale comerțului global.         Forțele armatelor occidentale au început să acționeze de joi noapte cu o operațiune dură împotriva grupării yemenite, un răspuns la atacurile asimetrice ale acestora împotriva navelor comerciale care tranzitează Marea Roșie.Președintele SUA, Joe Biden, a declarat că SUA și UK au lansat o operațiune militară de succes la începutul zilei de vineri împotriva țintelor Houthi, având sprijinul Australiei, Bahrein, Canadei și Țărilor de Jos.Peste 12 de situri militare, inclusiv în capitala Sanaa și portul-„fortăreață” al Houthi de la Marea Roșie au fost lovite. Țintele Houthi din Yemen au inclus hub-uri logistice, sisteme de apărarea terestră și aeriană și depozite de armament.Ce se întâmplă în Marea Roșie         Atacurile rebelilor Houthi împotriva vaselor din Marea Roșie au început după declanșarea războiului dintre Israel și Hamas, pe 7 octombrie 2023.Rebelii Houthi și-au declarat sprijinul pentru Hamas și au anunțat că vor lovi orice navă care călătorește spre Israel. Nici măcar nu este clar, însă, dacă vasele lovite mergeau spre Israel sau avea alte destinații.În noiembrie, rebelii Houthi au confiscat o navă despre care au spus că este un vas comercial israelian. De atunci, numeroase alte vase au fost lovite cu drone și rachete balistice.Atacurile rebelilor Houthi în Marea Roșie au crescut cu 500% între noiembrie și decembrie. Amenințarea a devenit atât de mare încât companiile de transport maritim și-au încetat operațiunile în regiune iar costurile cu asigurările în regiune au crescut de zece ori din decembrie și până acum.Majoritatea companiilor de transport, incluzând Compania Mediteraneană Maritimă, Maersk, Hapag-Lloyd și compania petrolieră BP au anunțat că își vor schimba rutele, uneori pe distanțe semnificativ mai mari, ocolind chiar Africa pe la Capul Bunei Speranțe.Temerile sunt că prețurile la combustibil vor crește masiv și că lanțurile de aprovizionare vor fi afectate. Aproape 15% din comerțul maritim global trece prin Marea Roșie, legate de Mediterană prin canalul Suez din pensinsula egipteană Sinai, cea mai rapidă trecere dintre Asia și Europa.Statele Unite au acuzat Iranul că este „implicat profund” în planificarea operațiunilor rebelilor Houthi împotriva vaselor comerciale din Marea Roșie.Cine sunt rebelii HouthiRebelii Houthi sunt o grupare armată care face parte dintr-o sectă a Islamului șiit – Zaidi. Numele lor vine de la fondatorul acestei mișcări, Hussein al Houthi.Cunoscuți anterior drept „Partizanii lui Dumnezeu”, Ansar Allah, gruparea a fost formată în anii ’90 ca mișcare de opoziție față de ceea ce ei au considerat corupția președintelui de atunci, Ali Abdullah Saleh.   Susținători ai rebelilor Houthi în capitala Sanaa, pictați pe față și corp cu verde pentru a sărbători aniversarea nașterii profetului Mohamed. Foto: Profimedia Images  Saleh, susținut de armata saudită, a încercat să-i elimine pe rebelii Houthi în 2003, însă gruparea insurecționistă a reușit să respingă și trupele lui Saleh, dar și pe cele saudite.Din 2014, rebelii Houthi luptă într-un război civil împotriva guvernului yemenit. Guvernul yemenit este susținut de o coaliție de state arabe cu conducerea Arabiei Saudite și a Emiratelor.Până la începutul lui 2022, războiul a provocat 377.000 de decese și a dus la strămutarea a patru milioane de oameni, conform ONU.Rebelii Houthi se declară parte a unei „axe a rezistenței” conduse de Iran, împotriva Israelului, Statelor Unite și a „Occidentului larg”, împreună cu Hamas și cu Hezbollah.Rebelii Houthi sunt parte a conflictului mai larg între Iran și saudiți în OrientOrganizația rebelilor Houthi preia modelul grupării armate Hezbollah, din Liban, un alt interpus al Iranului în regiune.Din 2014, Hezbollah oferă rebelilor Houthi expertiză militară și antrenament extinse, conform Centrului pentru Combaterea Terorismului, un centru de cercetare american.Rebelii Houthi sunt, de asemenea, aliați ai Iranului și consideră Arabia Saudită ca fiind un dușman comun. De menționat că este că rebelii Houthi, Hezbollah și Iran apațin islamului șiit, în timp ce Arabia Saudită este sunită.Iranul este suspectat de ani de zile că furnizează armament rebelilor Houthi, iar SUA susțin că serviciile de informații iraniene furnizează date esențiale pentru operațiunile rebelilor Houthi de atacare a vaselor din Marea Roșie.„Știm că Iranul este implicat profund în planificarea operațiunilor împotriva vaselor comerciale în Marea Roșie”, a declarat purtătoarea de cuvânt a consiliului american pentru securitate națională de la Casa Albă, Adrienne Watson.„Informațiile confirmă sprijinul materiale pe termen lung și încurajările pentru rebelii Houthi în vederea destabilizări regiunii”, a adăugat ea.Iranul neagă orice implicare în atacurile comise de rebelii Houthi în Marea Roșie. SUA și Arabia Saudită spun, în schimb, că Iranul a furnizat rachetele balistice pe care Houthi le-au folosit pentru a bombarda capitala saudită, Riad, în 2017, dar care au fost interceptate.Arabia Saudită dă vina pe Iran și pentru furnizarea rachetelor de croazieră și dronelor folosite de Houthi pentru a ținti instalațiile petroliere saudite în 2019.Rebelii Houthi au tras zeci de mii de rachete cu rază scurtă pe teritoriul saudit și au atacat inclusiv locuri din Emirate. De asemenea, au folosit rachete balistice pentru atacuri împotriva Israelului de când a început războiul în Gaza.Furnizarea acestor arme ar însemna o încălcare a embargoului ONU, iar Iranul continuă să nege că o face.Rebelii Houthi controlează mare parte din YemenGuvernul oficial recunoscut al Yemen-ului este format de Consiliul de Conducere Prezidențială, căruia președintele Abdrabbuh Mansour Hadi i-a transferat puterile sale în aprilie 2022.Totuși, acesta este un guvern în exil și își are sediul la Riad, în capitala saudită, după ce Hadi a fugit acolo în 2015, pe fondul războiului cu Houthi.Majoritatea populației yemenite trăiește sub controlul rebelilor Houthi. Capitala Sanaa și nordul țării, dar și întreaga zonă de coastă care face legătura cu Marea Roșie sunt controlate de rebelii Houthi.Gruparea colectează inclusiv taxe și bate monede, comportându-se ca o formă de stat modern în Yemen, în ciuda activităților insurecționiste.Consiliul de Securitate al ONU are date conform cărora, până în 2010, rebelii Houthi aveau între 100.000 și 120.000 de susținători în Yemen, forțe armate dar și susținători neînarmați.Sursă: BBC            Editor :  Adrian Dumitru    
----------------------------------

 Șoșoacă face cerere de miting în numele fermierilor. Senatoarea vrea 10 zile de protest în Piața Victoriei DOCUMENT 
Actualitate
2024-01-12T15:35:21+02:00
         Este a treia zi de proteste la intrările în București. Transportatorii care vor să ajungă la Guvern amenință că vor bloca orașul. Polițiștii și jandarmii au făcut filtre la intrările în capitală și le interzic accesul din cauză că nu au autorizație. În paralel, sute de fermieri au anunțat că urmează să plece spre București. La Primăria București a fost primită o cerere pentru protest, dar administrația locală transmite că nu e valabilă, pentru că "nu e scrisă corect". O întâlnire între reprezentanții protestatarilor și Marcel Ciolacu ar urma să aibă loc la ora 15.00.         ACTUALIZARE 14:55 Potrivit informațiilor Digi24.ro, senatoarea Diana Șoșoacă a depus, vineri, o cerere de autorizație pentru protestele fermierilor în Capitală. Ea cere 10 zile de protest în Piața Victoriei. ACTUALIZARE 14.00 Fermierii care veneau cu tractoare de la Lehliu pentru a se alătura protestatarilor de la București au fost trași pe dreapta de poliție pe motiv că nu au autorizație. Ei nu au putut intra pe DN 3A ca să ajungă la București.         Nu au fost incidente.Sunt filtre de jandarmerie pe principalele șosele care duc spre București.O delegație a protestatarilor ar urma să se întâlnească la Guvern cu premierul Marcel Ciolacu la ora 15.00.Florin Barbu: Deocamdată nu s-a primit nicio solicitare din partea fermierilorACTUALIZARE 12:50 Ministrul Agriculturii, Florin Barbu spune că nu a primit până în prezent nicio solicitare din partea fermierilor care protestează de două zile în apropiere de Bucureşti, dar şi în ţară, precizând însă că „uşa ministerului este deschisă”, dacă vor să vină la discuţii.„În momentul de faţă nimeni nu a venit, nicio o echipă de negociere, la Ministerul Agriculturii. Deocamdată nu s-a primit nicio solicitare, niciun membru al unei asociaţii nu şi-a asumat acest protest şi nici nu a venit să discute la Ministerul Agriculturii. Luni, la ora 12:00, avem discuţii pe revendicările asociaţiilor de fermieri, dar repet dacă fermierii protestatari vor să facă un grup şi să vină să discute problemele, uşa ministerului este deschisă. Problemele nu sunt numai la mine. Sunt probleme pe inspecţie tehnică, la Interne cu permisele, pe RCA. La Ministerul Agriculturii nu ştiu ce pot să ceară. Dăm 100 euro pe hectar, dăm sprijin pentru zootehnie, dăm sprijinul pe Ucraina, am subvenţionat acciza la motorină, am subvenţionat 50% din consumul de energie anul trecut, dar eu totuşi îi aştept să se constituie într-o comisie şi să vină să discute cu mine”, a spus Florin Barbu, într-un interviu pentru Agerpres.            Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Transportatorii și fermierii blochează țara pe model german           Barbu, despre protestul "spontan" transportatori-fermieri           Femeie amenințată de un fost polițist, în sectorul 4           Un pistol al unui fost ofițer SRI a fost furat din casă           Inconștiență extremă la metrou           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți       ACTUALIZARE 12.00 Transportatorii continuă protestele demarate miercuri, iar în acest moment se regrupează la intrarea în Capitală, la Afumaţi, a declarat vineri, pentru Agerpers, Alex Perţea, reprezentantul transportatorilor care participă la protest."Suntem la intrare în Capitală. Suntem în curs de regrupare pentru a ne continua protestul. Ca şi locaţie nu suntem foarte hotărâţi care este direcţia din acest punct. Momentan suntem în regrupare. Suntem în zona Afumaţi, chiar la intrare, pe centură", a spus Alex PerţeaÎntrebat dacă protestatarii se îndreaptă spre Guvern, el a menţionat că transportatorii nu s-au hotărât în această direcţie şi că "există o posibilitate, nu au nimic organizat în acest sens".El a mai spus că în acest moment la protest participă 70-80 de persoane, 30-40 de tractoare şi aproximativ 50 de camioane.Primăria București: Cererea de protest nu e scrisă corectACTUALIZARE 11.50 Cererea de protest "nu este scrisă corect", a informat Primăria București."Este depusă de o persoană fizic. Nu este specificat intervalul de timp, numărul de persoane care vor să participe, traseul pe care vor să-l urmeze și nici ce organizații reprezintă. Deci, nu este valabilă. PMB a cerut persoanei să vină la primărie, în comisie, să explice cine este și pe cine reprezintă", potrivit sursei citate.Ședința de la Primărie programată pentru 12.30 a fost anulată.Predoiu, despre protestele transportatorilor: Lucrurile s-au desfăşurat cu puţină tensiune, dar în ordine, cu calm, sub controlACTUALIZARE 11.10 Ministrul Afacerilor Interne, Cătălin Predoiu, a afirmat, în legătură cu protestele transportatorilor şi fermierilor, că lucrurile s-au desfăşurat cu puţină tensiune, dar în ordine, cu calm, sub control, menţionând că a fost un dialog civilizat între protestatari şi reprezentanţii Poliţiei şi Jandarmeriei.Cătălin Predoiu a fost întrebat, vineri, dacă au existat incidente la protestele transportatorilor şi fermierilor şi dacă au fost aplicate avertismente sau sancţiuni în aceste zile. “Nu, lucrurile s-au desfăşurat, e adevărat, cu puţină tensiune, dar totuşi în ordine, cu calm, sub control. Trupele au fost în control tot timpul. A fost un dialog civilizat, acolo unde s-a mai angajat dialogul între protestatari şi reprezentanţii Poliţiei, Jandarmeriei şi am încredere că vom depăşi cu toţii, cu bine şi cu civilitate, acest moment”, a afirmat ministrul Afacerilor Interne. El a precizat că legile permit ca fiecare să îşi ceară drepturile, respectând în acelaşi timp ordinea publică. ACTUALIZARE 11.00 În scurt timp la Primăria Capitalei va avea loc o ședinta de urgență. Cererea transportatorilor va intra în comisia de analiză.Trebuie stabilite un traseu, un program, un interval de timp pentru protest.ACTUALIZARE 10.30 Primarul general al Capitalei, Nicușor Dan, a declarat vineri, la Digi24 că nu există în acest moment vreo cerere din partea transportatorilor și fermierilor pentru autorizarea protestului. El a explicat care e procedura dacă se depune o astfel de cerere și a subliniat că nu o să fie aprobată niciodată blocarea Pieței Universității. Nu sunt motive ca un astfel de protest să fie respins, în condițiile în care nu e paralizată activitatea în București, a spus primarul general.Știrea inițialăO echipă Digi24 a filmat o coloană de fermieri care au plecat cu tractoare din Lehliu Gară, spre București. Se merge cu 10/15 km pe oră. E posibil ca vechiul drum spre mare, DN 3A, să fie blocat azi.Protestatarii nu au spus ce vor face când vor ajunge la București. Cert este că la intrările în Capitală sunt zeci de jandarmi și polițiști care fac filtre și nu permit accesul cu utilaje mari.Și din Călărași au plecat zeci de fermieri cu tractoare.Este vorba despre proteste spontane, astfel că jandarmii și polițiștii nu știu câți fermieri și transportatori vor ajunge în București, așa că sunt în alertă.Transportatorii și fermierii au forțat joi seară intrarea în Capitală cu tractoarele. Au vrut să ajungă în Piața Victoriei dar nu aveau autorizație și au fost blocați de forțele de ordine. Vineri dimineață, protestatarii cu utilajele sunt la Chiajna, pe șoseaua de centură.   Diana Șoșoacă și George Simion s-au dus la Chiajna ca să-i instige pe protestatari, dar au fost huiduiți.Primarul general al Capitalei, Nicușor Dan, a afirmat joi seara că nu l-a contactat nimeni în legătură cu protestul fermierilor și transportatorilor, care încercau să ajungă cu autovehiculele lor până în Piața Victoriei. "Nu m-a consultat nimeni în legătură cu protestul fermierilor. Eu am autorizat absolut toate protestele, chiar și pe cele împotriva mea. Dar acum, nu m-a întrebat nimeni. Nici măcar prefectul nu m-a contactat.", a spus el.La Jurnalul de Seară de la Digi24, prefectul Capitalei, Rareş Hopincă, a explicat că dreptul de a protesta este reglementat de Constituţie şi apărat de statul român, dar toată lumea trebuie să respecte legea şi a punctat că este nevoie de obţinerea unei autorizaţii, sens în care trebuie depusă o cerere la Primăria Capitalei. La rândul lui, ministrul de Interne, Cătălin Predoiu, a declarat joi, la Jurnalul de Seară de la Digi24, referitor la protestul fermierilor, că „organele de ordine nu fac altceva decât să aplice legea”, făcând apel la rațiune și calm din partea tuturor. Ministrul a mai explicat că aceștia nu vor intra în oraș dacă nu vor obține autorizație de protest.              Editor :  G.M.    
----------------------------------

 Salariul mediu net a crescut la 4.765 lei în noiembrie 2023 
Economie
2024-01-12T09:49:09+02:00
         Câştigul salarial mediu net în luna noiembrie 2023 a ajuns la 4.765 lei, în creştere 1,6% (73 de lei) faţă de luna octombrie 2023, potrivit datelor publicate vineri de Institutul Naţional de Statistică.         Câştigul salarial mediu brut a fost 7.766 lei, cu 257 lei (+3,4%) mai mare decât în luna octombrie 2023.Valorile cele mai mari ale câştigului salarial mediu net s-au înregistrat în activităţi de servicii în tehnologia informaţiei (inclusiv activităţi de servicii informatice) - 10.935 lei, iar cele mai mici în hoteluri şi restaurante - 2.620 lei, potrivit datelor INS, consultate de Agerpres.Comparativ cu luna noiembrie a anului precedent, câştigul salarial mediu net a crescut cu 15,1%.         În luna noiembrie 2023, în majoritatea activităţilor din sectorul economic, nivelul câştigului salarial mediu net a crescut comparativ cu luna octombrie 2023, ca urmare a acordării de prime ocazionale (prime trimestriale, anuale, pentru sărbătorile de iarnă, pentru performanţe deosebite sau al 13-lea salariu), drepturi în natură şi ajutoare băneşti, sume din profitul net şi din alte fonduri (inclusiv bilete de valoare). De asemenea, creşterile câştigului salarial mediu net s-au datorat realizărilor de producţie ori încasărilor mai mari (în funcţie de contracte/proiecte).Cele mai mari creșteriCele mai semnificative creşteri ale câştigului salarial mediu net s-au înregistrat în fabricarea de maşini, utilaje şi echipamente, cu 15,8%, respectiv cu 15,7% în fabricarea autovehiculelor de transport rutier, a remorcilor şi semiremorcilor, iar între 7% şi 11,5% în fabricarea echipamentelor electrice, tipărirea şi reproducerea pe suporturi a înregistrărilor, extracţia minereurilor metalifere, fabricarea de mobilă, fabricarea produselor din cauciuc şi mase plastice.De asemenea, au mai fost consemnate creşteri între 4% şi 6,5% în fabricarea hârtiei şi a produselor din hârtie, tăbăcirea şi finisarea pieilor (inclusiv fabricarea articolelor de voiaj şi marochinărie, harnaşamentelor şi încălţămintei; prepararea şi vopsirea blănurilor), colectarea şi epurarea apelor uzate, intermedieri financiare (cu excepţia activităţilor de asigurări şi ale fondurilor de pensii), alte activităţi industriale, fabricarea produselor de cocserie şi a produselor obţinute din prelucrarea ţiţeiului, transporturi pe apă, fabricarea produselor textile, fabricarea produselor din tutun, cercetare-dezvoltare, fabricarea altor mijloace de transport, activităţi de poştă şi de curier.Cele mai mari scăderiScăderile câştigului salarial mediu net faţă de luna octombrie 2023 au fost determinate de acordarea în lunile precedente de prime ocazionale, drepturi în natură şi ajutoare băneşti, sume din profitul net şi din alte fonduri (inclusiv bilete de valoare). De asemenea, scăderile câştigului salarial mediu net au fost determinate de nerealizările de producţie ori de încasările mai mici (în funcţie de contracte/proiecte). Începând cu luna noiembrie 2023 au intrat în vigoare şi unele prevederi legale conform cărora s-a eliminat aplicarea anumitor facilităţi fiscale pentru unele domenii de activitate.Cele mai semnificative reduceri ale câştigului salarial mediu net s-au înregistrat în agricultură, vânătoare şi servicii anexe cu 5,8% şi în activităţi de editare cu 5,4%.De asemenea, au mai fost scăderi între 1% şi 5% în producţia şi furnizarea de energie electrică şi termică, gaze, apă caldă şi aer condiţionat, transporturi aeriene, activităţi de asigurări, reasigurări şi ale fondurilor de pensii (cu excepţia celor din sistemul public de asigurări sociale), extracţia petrolului brut şi a gazelor naturale, fabricarea calculatoarelor şi a produselor electronice şi optice, industria alimentară, telecomunicaţii, fabricarea altor produse din minerale nemetalice, activităţi de servicii în tehnologia informaţiei (inclusiv activităţi de servicii informatice), alte activităţi extractive.În sectorul bugetar, în luna noiembrie 2023 s-au înregistrat uşoare creşteri ale câştigului salarial mediu net comparativ cu luna precedentă în administraţia publică (+1,7%), în învăţământ (+0,3%), respectiv în sănătate şi asistenţă socială (+0,2%).Indicele câştigului salarial real a fost 107,9% în luna noiembrie 2023 faţă de luna noiembrie 2022 şi de 101,6% în luna noiembrie 2023 faţă de luna octombrie a anului trecut. Faţă de luna octombrie 1990, indicele câştigului salarial real a fost 238,2%, cu 3,6 puncte procentuale mai mare decât cel înregistrat în luna octombrie 2023.                
----------------------------------

 VIDEO Președintele Boliviei a mestecat frunze de coca la o manifestație pentru apărarea plantei, care este considerată sacră 
Externe
2024-01-12T09:43:45+02:00
         Mii de bolivieni s-au adunat în mai multe oraşe pentru a mesteca frunza de coca, planta indigenă sacră care a devenit materia primă pentru cocaină, al cărei drept ancestral la cultivare îl apără, argumentând că în stare naturală nu este un narcotic.         Principala manifestaţie a avut loc în capitala La Paz, în prezenţa preşedintelui Luis Arce care, înconjurat de cultivatori de coca, a mestecat câteva frunze de coca."Este o prioritate naţională. Am lansat o campanie pentru a declasifica frunza de coca drept narcotic", a declarat Luis Arce, citat de Agerpres.În această Zi Acullico (acţiunea de a mesteca coca în limba quechua), şeful statului a promis promovarea utilizărilor medicinale ale plantei în medicină şi în fabricarea lichiorurilor, prăjiturilor, gumei de mestecat, săpunurilor şi altor produse.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Se crede că sucul de la mestecatul frunzei atenuează foamea şi elimină oboseala."În fiecare colţ al Boliviei, chiar şi în clasele de mijloc mestecăm coca în fiecare zi", a declarat pentru AFP Mery Villalba, unul dintre liderii cultivatorilor de coca.Din 1961, frunza de coca a fost clasificată drept substanţă interzisă deoarece constituie materia primă pentru producerea cocainei.În 2013, Bolivia, ţară în care majoritatea populaţiei provine din popoare indigene, a obţinut ca mestecatul frunzelor de coca în scopuri ancestrale şi medicinale să fie autorizat pe teritoriul său. Prin urmare, Acullico nu mai este sancţionat în Bolivia conform dreptului internaţional.Legea privind frunzele de coca autorizează cultivarea a 20.000 de hectare pentru consum intern. Cu toate acestea, în ultimul său raport, Oficiul Naţiunilor Unite pentru Controlul Drogurilor şi Criminalităţii (ONUDC) a estimat suprafaţa cultivată la aproape 30.000 de hectare, insistând că o parte din producţie alimentează traficul de droguri.După Peru şi în special Columbia, Bolivia este considerată al treilea producător de cocaină din lume, potrivit ONU. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media            Editor :  A.P.    
----------------------------------

 Care e miza alegerilor din Taiwan. China amenință că votul e o decizie între „pace și război” 
Externe
2024-01-12T09:38:09+02:00
         Taiwanul organizează sâmbătă alegeri prezidenţiale şi parlamentare, urmărite îndeaproape de China, care consideră scrutinul o alegere între „pace şi război”, relatează Reuters, potrivit News.ro.         Dar indiferent cine câştigă alegerile, presiunea militară şi economică a Beijingului asupra Taiwanului ar putea continua şi chiar creşte, spun oficialii din domeniul securităţii din Taiwan.China revendică Taiwanul ca teritoriu propriu, în ciuda obiecţiilor vocale ale guvernului de la Taipei, şi nu a renunţat niciodată la ideea de a utiliza forţa pentru a aduce insula sub controlul Beijingului.Pe lângă semnificaţia sa teritorială pentru Beijing, Taiwanul este, de asemenea, o putere globală în domeniul semiconductorilor şi găzduieşte cel mai mare producător de cipuri din lume, TSMC.Alegeri cu răsuflarea Chinei în ceafă          Miza alegerilor va fi viitorul legăturilor tensionate ale Taiwanului cu vecinul său gigantic, ambele partide majore susţinând suveranitatea Taiwanului, dar oferind opinii diferite cu privire la relaţiile insulei cu China.Vicepreşedintele Lai Ching-te, candidatul la preşedinţie al Partidului Democrat Progresist (DPP), aflat la guvernare, a îndemnat populaţia să nu se lase influenţată de ameninţările Chinei, propunând în acelaşi timp discuţii cu China şi angajându-se să nu tulbure statu quo-ul.„Taiwanul se află în prima linie a confruntării dintre democraţie şi totalitarism”, a declarat Lai la un miting de campanie, marţi.Ştiri false și presiuni militare DPP susţine că Beijingul încearcă să intervină în vot prin răspândirea de ştiri false şi prin exercitarea de presiuni militare şi economice. China a catalogat aceste acuzaţii ale DPP drept „trucuri murdare” şi o manevră pentru a câştiga voturi prin „exagerarea” unei ameninţări.În ultimul an şi jumătate, China a organizat două runde de exerciţii militare majore în apropiere de Taiwan, inclusiv în august 2022, lansând rachete în apele din largul insulei, în timp ce Beijingul îşi afirmă pretenţiile de suveranitate asupra insulei democratice.Cel mai mare partid de opoziţie din Taiwan, Kuomintang (KMT), a atacat DPP ca fiind separatist şi a promis o opoziţie puternică faţă de independenţa Taiwanului, afirmând în acelaşi timp că vor căuta dialogul cu China şi vor continua să consolideze apărarea insulei.„Hou Yu-ih se opune independenţei Taiwanului, va permite pacea între cele două coaste ale strâmtorii, va relua dialogul şi schimburile, va consolida apărarea naţională şi va permite tuturor să trăiască în pace în Taiwan”, a declarat luni candidatul la preşedinţie al KMT, Hou.Viziuni diferite pentru viitoarele relații cu China În 1949, guvernul învins al Republicii Chineze s-a refugiat în Taiwan după ce a pierdut un război civil cu comuniştii lui Mao Zedong, care au fondat Republica Populară Chineză. Republica China rămâne denumirea oficială a Taiwanului.În timp ce ambele partide majore afirmă că Taiwanul este deja o ţară suverană, ele au viziuni diferite asupra legăturilor cu China.KMT susţine că atât Taipei, cât şi Beijingul aparţin unei singure Chine, dar fiecare poate interpreta ce înseamnă acest lucru în cadrul a ceea ce se numeşte „consensul din 1992”, o înţelegere tacită la care au ajuns guvernul de atunci al KMT şi China.DPP respinge revendicările de suveranitate ale Beijingului, afirmând că viitorul Taiwanului ar trebui să fie decis de poporul său.În cazul în care DPP va câştiga alegerile prezidenţiale, va fi pentru prima dată când acelaşi partid va rămâne la putere pentru un al treilea mandat consecutiv de când a început votul prezidenţial direct în 1996. Modul în care China, unde preşedintele Xi Jinping desfăşoară o nouă epurare anticorupţie a armatei şi se confruntă cu probleme economice persistente, va reacţiona la rezultatul alegerilor va fi esenţial.Campanie „pe mai multe fronturi” Oficialii taiwanezi au avertizat în repetate rânduri alegătorii că Beijingul încearcă să influenţeze rezultatele alegerilor printr-o campanie „pe mai multe fronturi”, de la operaţiuni clandestine de influenţă în temple şi sancţiuni comerciale până la sponsorizarea unor călătorii la preţuri reduse în China pentru politicienii locali şi presiuni asupra unei formaţii rock influente.Un oficial de securitate din Taiwan, care a vorbit sub protecţia anonimatului, având în vedere caracterul sensibil al situaţiei, a declarat că este posibil ca China să organizeze mai multe exerciţii între alegeri şi 20 mai, când noul preşedinte îşi va prelua mandatul. „Dar, cu siguranţă, trebuie să luăm în considerare propriile probleme ale Chinei, inclusiv toleranţa sa faţă de criticile internaţionale”, a declarat oficialul.De la sfârşitul lunii decembrie, Xi a subliniat de două ori în comentarii publice importanţa „reunificării” cu Taiwanul, deşi nu a menţionat nici alegerile, nici utilizarea forţei.Un al doilea oficial de securitate din Taiwan a declarat că, indiferent cine va fi ales, Beijingul ar putea adăuga presiune asupra noului lider înainte de 20 mai, poate din punct de vedere economic prin aplicarea de tarife antidumping asupra importurilor din Taiwan, după ce luna trecută a acuzat Taiwanul că ridică bariere comerciale incorecte.Unităţile de securitate din Taiwan consideră că China va continua probabil să reducă numărul de ţări care au relaţii diplomatice oficiale cu Taipei - în prezent doar 13 - şi să îşi intensifice coerciţia economică, inclusiv prin anchete comerciale, potrivit unei evaluări interne de securitate a scenariilor posibile după vot.Miza alegerilor legislative Există şi un al treilea candidat la prezidenţiale - fostul primar din Taipei, Ko Wen-je, din micul Partid al Poporului din Taiwan (TPP), înfiinţat în 2019.În prezent, partidul are doar cinci din cele 113 locuri din legislativ, dar accentul pus de Ko pe problemele de bază, cum ar fi costul ridicat al locuinţelor, i-a adus o bază de susţinere pasionată în rândul multor tineri taiwanezi care au venit în număr mare la mitingurile sale de campanie.Alegerile parlamentare sunt la fel de importante, iar atât DPP, cât şi KMT au subliniat în campanie necesitatea de a obţine o majoritate. În ultimii patru ani, DPP a avut mai mult de 50% din parlamentari, ceea ce înseamnă că a putut adopta cu uşurinţă legislaţia.Preşedinta Tsai Ing-wen, de la DPP, nu poate candida din nou, conform Constituţiei, după două mandate de patru ani.             Editor :  C.L.B.    
----------------------------------

 Rata anuală a inflaţiei a scăzut la 6,61% în decembrie 2023 
Economie
2024-01-12T09:34:32+02:00
         Rata anuală a inflaţiei a scăzut la 6,61% în decembrie 2023, de la 6,72% în noiembrie, potrivit datelor Institutului Naţional de Statistică, publicate vineri. Mărfurile alimentare s-au scumpit cu 5,82%, cele nealimentare cu 5,51%, iar serviciile cu 11,21%.         „Indicele preţurilor de consum în luna decembrie 2023 comparativ cu luna noiembrie 2023 a fost 100,26%. Rata anuală a inflaţiei în luna decembrie 2023 comparativ cu luna decembrie 2022 a fost 6,6%. Rata medie a modificării preţurilor de consum în ultimele 12 luni (ianuarie 2023 - decembrie 2023) faţă de precedentele 12 luni (ianuarie 2022 - decembrie 2022) a fost 10,4%”, precizează INS într-un comunicat citat de Agerpres.Conform sursei citate, indicele armonizat al preţurilor de consum în luna decembrie 2023 comparativ cu luna noiembrie 2023 a fost 100,22%.Rata anuală a inflaţiei în luna decembrie 2023 comparativ cu luna decembrie 2022 calculată pe baza indicelui armonizat al preţurilor de consum (IAPC) a fost 7,%. Rata medie a modificării preţurilor de consum în ultimele 12 luni (ianuarie 2023 - decembrie 2023) faţă de precedentele 12 luni (ianuarie 2022 - decembrie 2022) determinată pe baza IAPC a fost 9,7%.Banca Naţională a României (BNR) a menţinut la 7,5% prognoza de inflaţie pentru finalul acestui an şi a majorat-o la 4,8% pe cea pentru sfârşitul lui 2024, potrivit datelor prezentate în noiembrie de guvernatorul BNR, Mugur Isărescu. BNR estima în august 2023 o inflaţie de 7,5% pentru finalul anului 2023 şi de 4,4% pentru sfârşitul lui 2024.De asemenea, BNR anticipează că rata anuală a inflaţiei va urca la 7,7% la finalul primului trimestru din 2024, urmând să coboare la 6,8% la sfârşitul trimestrul II al anului viitor, conform Raportului trimestrial asupra inflaţiei, ediţia din noiembrie 2023.                
----------------------------------

 Val agresiv de gripă, doar în ultima săptămână zece oameni au murit din acest motiv. Infecțiile respiratorii au crescut cu 35% 
Actualitate
2024-01-12T09:19:08+02:00
         Zece decese cauzate de gripă au fost înregistrate într-o singură săptămână. Medicii fac în continuare apel la vaccinare, în condițiile în care cazurile grave ale bolii pot fi prevenite prin vaccin. Chiar și așa, foarte puține persoane din Romania se vaccinează. În acelasi timp, numarul infecțiilor respiratorii este în creștere în toată țara.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Puțin peste un milion de persoane din România sunt vaccinate antigripal. Medicii spun că numărul celor aflați în situații de risc e mult mai mare și e nevoie ca acestea să se vaccineze.În prima săptămână din ianuarie, zece oameni au murit de gripă, în condițiile în care, din octombrie, de când a început sezonul gripal totalul deceselor a fost de 16. În țară, cei mai mulți decedați de gripă sunt din Arad. Au fost decese din cauza gripei și în București, Bistrița, Buzău, Ialomița, Timiș, Sibiu.Dintre cele 16 decese, zece sunt la persoanele peste 65 de ani.În prima săptămână din ianuarie s-au înregistrat peste 72.000 de infecții respiratorii, cu 35% în plus față de luna anterioară. Situația a fost generată de contextul perioadei de sărbători când oamenii au socializat mai mult și s-au întâlnit în grupuri mai mari. Spitalele sunt pline, iar în unitățile sanitare sunt și cazuri de rujeolă, boală care poate fi prevenită prin vaccinare.            Editor :  G.M.    
----------------------------------

 Hunter Biden pledează nevinovat în instanță la acuzațiile de fraudă fiscală. Când începe procesul fiului președintelui SUA 
Actualitate
2024-01-12T09:15:06+02:00
         Hunter Biden a pledat, joi, nevinovat în instanța federală din Los Angeles, pentru acuzațiile fiscale care decurg din relațiile sale comerciale, ce au declanșat și o anchetă de demitere a tatălui său. Fiul președintelui american Joe Biden este acuzat că nu și-a plătit taxele, în timp ce a cheltuit intens pe droguri, prostituate și mașini de lux, informează Reuters.         Hunter Biden, 53 de ani, este acuzat penal că nu a plătit 1,4 milioane de dolari în taxe între 2016 și 2019, în timp ce a cheltuit milioane de dolari pe droguri, prostituate, mașini de lux și alte articole cu note de plată mari.Hunter Biden riscă până la 17 ani de închisoare dacă va fi găsit vinovatPurtând un costum și cravată bleumarin, el a răspuns „nevinovat” când judecătorul de district Mark Scarsi a întrebat cum va pleda în acest caz.Biden nu s-a adresat echipajelor de știri sau protestatarilor care așteptau în afara tribunalului după audiere. O caravană de mașini federale a părăsit clădirea printr-o ieșire din spate.   sursa foto: Profimedia Images           Avocatul lui Biden, Abbe Lowell, a spus că clientul său și-a plătit taxele și este persecutat din cauza numelui său celebru.Judecătorul a stabilit un proces pentru  data de 20 iunie 2024Fiul președintelui, care a discutat public despre abuzul de droguri, nu a ocupat niciodată o poziție la Casa Albă sau în campania tatălui său.El a pledat nevinovat şi într-un alt caz federal, în Delaware, în care este acuzat că a minţit în legătură cu consumul său de substanțe ilegale când a cumpărat o armă. Aceste acuzaţii îi pot aduce o pedeapă de până la 10 ani de închisoare, dacă este condamnat.   sursa foto: Profimedia Images  Ambele cazuri au fost instrumentate de procurorul federal David Weiss, care îl anchetează din 2019 și a fost numit, anul trecut, procuror special. Un judecător federal a respins o înțelegere propusă vara trecută. Departamentul de Justiție a declarat că ancheta asupra lui Hunter Biden este în desfășurare.Republicanii Camerei Reprezentanților din SUA fac eforturi pentru a-l acuza pe Hunter Biden de sfidare pentru că a refuzat să depună mărturie cu ușile închise în ancheta de demitere a tatălui său. Acest lucru are potențialul de a declanșa mai multe acuzații penale.Hunter Biden s-a oferit să depună mărturie publică în anchetă, dar i-a fost respinsă cererea. El a stârnit agitație miercuri pe Capitol Hill, când s-a prezentat în mod neașteptat la o audiere în Parlament, unde aceștia discutau acuzațiile de sfidare.Ce cred americanii despre Hunter BidenAnchetatorii republicani s-au concentrat pe afacerilea lui Hunter Biden din Ucraina și China, în timp ce tatăl său era vicepreședinte al SUA, între anii 2009 până în 2017. Până acum, nu au găsit nicio dovadă a unor ilegalități comise de Joe Biden, dar au subliniat luptele fiului său cu abuzul de substanțe în acea perioadă.În cazul taxelor, procurorii au spus că acesta a câștigat peste 7 milioane de dolari între 2016 și 2019, inclusiv 2,3 milioane de dolari din poziția sa în consiliul de administrație al Burisma, un conglomerat industrial ucrainean. De asemenea, a făcut parte din consiliul de administrație al CEFC China Energy Co Ltd, un conglomerat energetic chinez.Un sondaj de opinie Reuters/Ipsos publicat miercuri menționează că 44% dintre adulții din SUA cred că urmărirea penală a lui Hunter Biden este motivată politic, în timp ce 33% nu cred acest lucru. În același timp, 56% cred că acesta beneficiază de un tratament favorabil din partea procurorilor.            Editor :  M.I.    
----------------------------------

 Șeful Pentagonului a comandat de pe patul spitalului atacurile din Yemen 
Externe
2024-01-12T09:39:33+02:00
         Secretarul american al Apărării, Lloyd Austin, aflat în centrul unui scandal din cauza internării sale secrete, a comandat şi monitorizat atacurile asupra rebelilor Houthi din Yemen de pe patul spitalului, „cu un set complet de comunicaţii securizate”, a afirmat un înalt oficial al Apărării.         Lloyd Austin se află în spital din 1 ianuarie, după ce a suferit complicaţii în urma unei proceduri din 22 decembrie, pentru tratarea cancerului de prostată.„Secretarul Austin a dat ordin CENTCOM astăzi să execute atacurile şi le-a monitorizat în timp real cu un set complet de capacităţi pentru comunicaţii securizate”, a afirmat oficialul american citat de CNN, potrivit News.ro.„După atacuri, el a discutat cu Consiliul de Securitate Naţională, preşedintele şi comandantul CENTCOM pentru o evaluare iniţială post-atac”, a mai spus sursa citată.         Oficialul din Apărare a declarat că, de marţi seară până joi seară, Austin a discutat de două ori cu preşedintele Joe Biden şi „a avut mai multe convorbiri telefonice zilnic” cu preşedintele Statului Major Întrunit, Charles Q. Brown, comandantul Comandamentului Central al SUA, generalul Erik Kurilla, şi cu Consiliul de Securitate Naţională „pentru a discuta opţiunile de răspuns şi execuţie în urma autorizării preşedintelui”.Oficialul Apărării a mai afirmat că, în ultimele 72 de ore, acesta „a fost implicat activ în supravegherea şi direcţionarea atacurilor din această seară”.Austin a participat, de asemenea, la o şedinţă cu Brown şi Kurilla, în 9 ianuarie, „pentru a monitoriza atacul complex al Houthi în coridoarele martime de transport şi operaţiunea de răspuns Prosperity Guardian”.Marţi, Pentagonul a dezvăluit că Austin este tratat pentru cancer de prostată, după zile de speculaţii privind motivul spitalizării sale.Episodul a ridicat mari semne de întrebare în ceea ce priveşte transparenţa şi comunicarea în cadrul administraţiei, iar Casa Albă a deschis propria evaluare privind procedurile legate de notificări şi transferul de autoritate, în contextul reacţiilor privind secretul lui Austin.Inspectorul general al Pentagonului lansează şi o verificare pentru a stabili dacă Pentagonul are instituite politicile potrivite pentru a asigura un transfer eficient de putere şi responsabilităţi, în urma spitalizărilor lui Austin, care nu au fost dezvăluite imediat Casei Albe sau altor înalţi oficiali de securitate naţională.            Editor :  B.P.    
----------------------------------

 Azi va fi mai ger decât ieri, temperaturile scad spre minus 15 grade Celsius. Meteorologii anunță cât mai durează vremea extrem de rece 
Azi va fi mai ger decât ieri, temperaturile scad spre minus 15 grade Celsius. Meteorologii anunță cât mai durează vremea extrem de rece
2024-01-12T11:06:30+02:00
         Vremea continuă să fie geroasă, temperaturile vor scădea până la minus 15 grade Celsius. Meteorologii anunță că de săptămâna viitoare, vremea se va mai încălzi.                     Valul polar vine peste România           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie        Meteorologul Mihai Timu, la Digi24: Azi maximele sunt în scădere ușoară față de ieri în mai multe zone din țară. Vor porni de la -5 grade în Maramureș și estul Transilvaniei și vor mai atinge 4-5 grade la amiază doar prin zona subcarpatică din sud. Și în Capitala va fi mai rece ca ieri, azi vor fi  2-3 grade în jurul prânzului.Ici colo va ninge slab, mai degrabă fulguieli, vorbim de zone din Transilvania, Moldova, Muntenia, Dobrogea și doar izolat în restul teritoriului, urmând ca la noapte temperaturile să fie mai scăzute comparativ cu noaptea care a trecut, deci să apară gerul din nou prin Transilvania și Moldova, unde să avem minime care vor coborî până la minus 14-15. Destul de rece și în restul zonelor, vor fi minime la noapte între minus 9 și minus 5 grade, urmând ca pe parcursul weekendului această masă de aer rece să se retragă mai către est și să avanseze un aer ușor mai cald, astfel încât sâmbătă și duminică o să observăm o ușoară creștere cu câteva grade a temperaturilor atât la maxime, cât și la minime. De exemplu:  duminică ne așteptăm ca în partea de sud a țării să înregistrăm la amiază maxime de 7-8 grade cu plus; dar nopțile rămân cu temperaturi negative minus 9 și minus 2 grade, adică ceea ce ar fi normal pentru data din calendar.  Cum va fi vremea până în 12 februarie         Meteorologii estimează că, până la sfârşitul lunii ianuarie, temeperaturile vor fi mai ridicate decât cele normale pentru această perioadă a anului, iar precipitaţiile vor fi excedentare în vest, nord-vest şi centru. În primele două săptămâni ale lunii februarie, valorile de temperatură vor fi apropiate de cele specifice perioadei.Săptămâna 15-22 ianuarieValorile termice vor fi mai ridicate decât cele specifice pentru această săptămână pe întreg teritoriul României. Precipitațiile vor fi excedentare în regiunile vestice, nord-vestice şi local în cele centrale, iar în rest vor fi apropiate de nivelul normal perioadei, posibil uşor deficitar local.Săptămâna 22-29 ianuarieTemperaturile medii vor fi mai ridicate decât cele normale pentru acest interval, la nivelul întregii ţări. Cantităţile de precipitaţii vor fi uşor excedentare în regiunile vestice, nord-vestice şi centrale, dar şi uşor deficitare în cele sud-estice, iar în rest vor fi apropiate de cele normale pentru această perioadă.Săptămâna 29 ianuarie - 5 februarieTemperatura medie a aerului va avea valori în general apropiate de cele normale pentru acest interval, în cea mai mare parte a ţării, posibil uşor mai ridicate în regiunile sud-vestice. Regimul pluviometric va fi în general apropiat de cel normal pentru această perioadă, în cea mai mare parte a ţării.Săptămâna 5-12 februarieMediile valorilor termice se vor situa în jurul celor specifice pentru această săptămână, pe întreg teritoriul României.Cantităţile de precipitaţii vor fi apropiate de cele normale pentru acest interval, în majoritatea regiunilor.            Editor :  G.M.    
----------------------------------

 Coreea de Nord este gata să primească primii turiști, după patru ani în care nu au mai fost acordate vize de călătorie 
Externe
2024-01-12T08:30:35+02:00
         Un grup de ruși este pe cale să devină primul care intră în Coreea de Nord cu vize de călătorie, de la începutul anului 2020, de când au fost instituite restricțiile împotriva pandemiei la frontieră, potrivit unei postări a autorităților provinciale ruse și a unui ghid turistic occidental, relatează Reuters.         Coreea de Nord a impus unele dintre cele mai stricte controale la frontieră din lume în timpul răspândirii COVID-19 și încă nu s-a redeschis complet pentru străini.Călătoria, promovată de o agenție cu sediul la Vladivostok, a fost organizată când guvernatorul regiunii de est a Rusiei Primorsky Krai, care se învecinează cu Coreea de Nord, a vizitat Phenianul pentru discuții în decembrie, a declarat guvernul regional într-o postare pe Telegram săptămâna aceasta.Turul de patru zile va avea data de plecare pe 9 februarie și include opriri la Phenian și o stațiune de schi, potrivit unui itinerar online.         Simon Cockerell, directorul general al Koryo Tours din Beijing, care nu este implicat în călătorie, a declarat pentru Reuters că partenerii săi din Coreea de Nord au confirmat că vizita rușilor va avea loc în circumstanțe speciale.„Este un semn bun, dar aș ezita să spun că va duce neapărat la o deschidere mai largă, din cauza circumstanțelor speciale pentru această călătorie”, a spus el. „Dar, având în vedere că niciun turist nu a fost acolo de mai bine de patru ani, orice călătorie turistică poate fi privită ca un pas pozitiv înainte”.Liderul nord-coreean Kim Jong Un și președintele rus Vladimir Putin s-au întâlnit pentru un summit în estul Rusiei în septembrie, unde au promis aprofundarea cooperării pe fronturile economice, politice și militare, în ciuda sancțiunilor internaționale.Turismul nu este afectat de rezoluțiile Consiliului de Securitate al ONU care restricționează afacerile cu Coreea de Nord în privința programelor sale de arme nucleare și rachete balistice.Cu un an înainte de începerea pandemiei, Coreea de Nord a înregistrat o creștere a turiștilor chinezi, care ar fi putut oferi țării lipsite de numerar venituri suplimentare de până la 175 de milioane de dolari în 2019, potrivit unei estimări realizate de NK News, cu sediul la Seul.            Editor :  M.I.    
----------------------------------

 "Totul a început pentru că un tip cu Botox se simțea ca un împărat". Un rus spune că pe front 99% îl numeau pe Putin "nenorocit" 
Externe
2024-01-12T10:17:59+02:00
         Un soldat rus care a fost 11 luni pe frontul din Ucraina a povestit de ce s-a înrolat, cum erau pedepsiți soldații care se îmbătau sau nu mai voiau să lupte și cum e viața pentru el acum. El povestește că știa că "totul a început deoarece un tip cu Botox se simțea ca un împărat", dar a vrut să vadă cum e la război. Acum, spune că patriotismul dispare la primul obuz care cade și că a realizat că războiul "este greșit".         Povestea lui este prezentată de site-ul Meduza.El a spus că s-a înrolat voluntar în armata rusă în august 2022 și că a semnat un contract pentru patru luni. În final a fost pe front 11 luni, aproape de prima linie."Nu m-am dus la război din vreun motiv ideologic. De mic mi-am dorit să văd cum e viața de militar, am citit cărți despre război și am vrut să văd cum e. Așa puteam să spun și eu celor care se lăudau cu propriile fapte: „Ce-mi spui tu mie? Le-am văzut și eu pe toate.”         Știam că acest război a început pentru că un tip cu Botox se simțea ca un împărat. 99 la sută dintre oamenii cu care am fost acolo erau voluntari și îl numeau pe Putin un nenorocit. Sentimentele patriotice rezistă până când lovește primul obuz. Cei care au petrecut luni de zile pe front și-au urat unii altora să scape de acolo și să nu se mai întoarcă niciodată", a povestit rusul.El a mai spus că a sperat că situația în armata rusă se va îmbunătăți pe parcurs, dar nu a fost așa.  "Nu mai servisem în armată înainte. Ne-am antrenat două săptămâni înainte să ne trimită pe front. Aveam niște cunoștințe teoretice: am citit manuale, am studiat operațiunile de război, cum să trag, cum să sap tranșee. Într-o zi, comandantul m-a întrebat: „Spui că nu ai fost în armată, dar de unde știi despre explozibili?” Ei bine, poți citi despre asta în cărți sau pe internet. Principalele informații despre arme le-am aflat de la canalul de YouTube al batalionului Azov. Au explicat totul foarte bine și aveau și materiale informative. Nu există așa ceva pe YouTube rusesc. (...)În 2 septembrie, am trecut granița [în Ucraina] și am ajuns imediat lângă Herson. Când am ajuns acolo, comandantul ne-a întrebat: „Aveți saci de dormit?” Am spus: „Nu”. "De ce nu? Nu știai unde te duci?” „Ar fi trebuit să ne aducem și propriile arme?”, am întrebat. La început, au râs. Dar când ne-au dat  jachete, erau aproape de mărimea XXL, cu ușurință încăpeam doi într-una. În prima noapte am stat înghesuiți cinci pe aceste jachete, în frig. Am văzut totul cu ochii mei și am fost îngrozit. Nu pot să înțeleg cum aceasta poate fi a doua cea mai mare armată din lume. Deci, cum arată atunci a treia cea mai mare armată din lume? Folosesc arcuri și sulițe și aruncă cu pietre unul în celălalt în timp ce aleargă în pantaloni de trening?", a mai povestit rusul.El a afirmat că primul mort pe care l-a văzut era chiar prietenul lui: "Unitatea noastră a fost împărțită în jumătate, o parte au plecat la atac. Doi au murit, restul s-au întors răniți. Era dimineața devreme, încă întuneric, iar prietenul meu alerga spre noi peste câmp, strigând indicativul unității, dar soldatul care era de pază dă a intrat în panică și l-a împușcat. A murit din cauza unor răni stupide: una în coapsă și alta în vezică.Mai era și un tip cu noi care ne întreba tot timpul: „Cum tragi cu un lansator de grenade?” În cele din urmă, a tras, explozia i-a smuls brațul și a murit.Un camarad a murit într-un mod foarte ciudat. A săpat un șanț imens, era cât un ring de dans. Desigur, l-au reperat și au început să bombardeze. Am alergat să-l scoatem afară. Era plin de sânge, n-a mai rezistat.  (...)"Soldatul rus a povestit că atunci când i-a expirat contractul a întrebat când va putea pleca, dar a fost ironizat și trimis la luptă. A fost atât de nervos că a cumpărat niște vodcă și s-a dus în pădure unde a stat două zile.El a mai dezvăluit cum erau pedepsiți soldații care se îmbătau, nu respectau ordinele sau erau nepoliticoși cu ofițerii: erau băgați într-o groapă, bătuți și ținuți acolo două trei zile.Când a luat concediu, a decis să fugă din Rusia și a făcut asta cu ajutorul unei organizații: "Primul motiv a fost tratamentul inuman din partea șefilor. Al doilea motiv a fost că am fost sub focul de artilerie timp de 11 luni și, deși am rămas în viață,  am înțeles că norocul meu s-ar putea termina într-o zi. Și al treilea motiv a fost că mi-am dat seama că războiul a fost greșit. Acum, desigur, nu aș merge din nou la război."              Editor :  G.M.    
----------------------------------

 Cum s-a stins din viață „adevăratul King Kong”. Misterul dispariției primatei uriașe care a trăit în sudul Chinei a fost rezolvat 
Sci-tech
2024-01-12T08:00:35+02:00
         Cea mai mare primată care a trăit vreodată avea aproape 3 metri înălțime și cântărea de două ori mai mult decât o gorilă. De ce și când acest colos legendar, care a rămas cunoscut în imaginația publicului drept „adevăratul King Kong”, a dispărut este una dintre cele mai mari mistere ale paleontologiei, scrie CNN.         Paleontologul germano-olandez G.H.R. von Koenigswald a identificat pentru prima dată specia Gigantopithecus balcki cu în jur de un secol în urmă, analizând niște dinți mari vânduți drept „oase de dragon” medicinale într-o farmacie din Hong Kong.Aproximativ 2.000 de dinți fosilizați și patru maxilare aparținând acestei specii de mult dispărute au fost dezgropate din peșterile din sudul Chinei.Un nou studiu dezvăluie mai multe detalii despre circumstanțele puțin cunoscute din jurul dispariției lui Gigantopithecus.         Autorii cercetării cred că această creatură uriașă a dispărut cu 295.000-215.000 de ani în urmă, după ce clima a devenit tot mai sezonieră, iar primata care consuma plante nu a mai reușit să se adapteze la vegetația în transformare.   Homo erectus, unul dintre vechii strămoși ai omului, s-ar putea să se fi întâlnit cu Gigantopithecus înainte ca uriașa primată să dispară. Foto: Profimedia Images  Înainte ca populația de Gigantopithecus să se micșoreze din cauza schimbărilor climatice, specia a trăit foarte bine de acum 2 milioane de ani în urmă într-un mediu forestier foarte bogat și diversificat, consumând în special fructe, potrivit lui Kira Westaway, profesor și geocronolog la Universitatea Macquarie din Australia, care a participat la studiu.Acum 700.000-600.000 de ani au avut loc primele schimbări majore ale mediului și tot atunci au început să fie tot mai puține fructe disponibile, a explicat Westaway.Prin analizarea structurii dinților acestor giganți, cercetătorii au ajuns la concluzia că ei au fost nevoiți să se bazeze pe alimente mai puțin hrănitoare. „Găurile și zgârieturile de pe dinți sugerează faptul că [Gigantopithecus] mânca hrană foarte fibroasă, precum scoarță de copac și crenguțe de pe solul pădurii.”Oamenii de știință chinezi și australieni au colectat sedimente din 22 de peșteri dintr-o zonă extinsă din Guangxi, în sudul Chinei, la granița cu Vietnam. Jumătate dintre peșteri conțineau fosile de Gigantopithecus, jumătate nu.În peșterile vechi de 2 milioane de ani cercetătorii au găsit sute de dinți, dar în peșterile mai recente – cele din perioada când animalele au dispărut – erau doar 3 sau 4 dinți.   Dintre toate speciile de primate care mai trăiesc în zilele noastre, urangutanul de Borneo este cea mai apropiată genetic de Gigantopithecus. Foto: Profimedia Images  Echipa de cercetători a descoperit că primata uriașă nu s-a adaptat bine la condițiile schimbătoare de mediu, iar numărul lor s-a diminuat.Nicio fosilă de Gigantopithecus de la gât în jos nu a fost vreodată descoperită și documentată. Dat fiind faptul că animalul a trăit în unele părți din Asia timp de 2 milioane de ani, Westaway a spus că lipsa acestor fosile este surprinzătoare.Primatele uriașe nu trăiau în peșteri, potrivit autorilor studiului. Se crede că rozătoarele sunt cele care au cărat rămășițele descoperite în peșteri.Așa se explică faptul că doar un număr foarte mic din părțile cele mai rezistente ale corpului unui Gigantopithecus au devenit fosile.Din cauza lipsei fosilelor non-craniene, este dificil de știut cum arăta cu exactitate un Gigantopithecus. Molarii superiori sunt cu 57,8% mai mari decât cei ai unei gorile, iar cei inferiori cu 33% mai mari, ceea ce indică faptul că greutatea corpului ar trebui să fie undeva între 200 și 300 de kilograme.Cel mai probabil, primata uriașă trăia la sol și se deplasa mergând în pumni. O analiză din 2019 a proteinelor dintr-o fosilă de Gigantopithecus a arătat că specia cea mai apropiată genetic care încă mai trăiește astăzi este cea a urangutanului de Borneo.   Un dinte de Gigantopithecus găsit într-o peșteră din sudul Chinei. Foto: Profimedia Images  Homo erectus, un vechi strămoș al omului, trăia în regiuni din nordul Chinei și din Indonezia în perioada în care Gigantopithecus trăia în pădurile care astăzi fac parte din sudul Chinei.Într-o zonă din apropiere de o peșteră în care s-au descoperit fosile de Gigantopithecus, arheologii au descoperit un număr mare de unelte din piatră care datează de acum 800.000 de ani.Cu toate că oamenii de știință nu au nicio dovadă clară că Homo erectus și Gigantopithecus au trăit în același areal, există posibilitatea ca acești strămoși ai omului să se fi întâlnit cu „adevăratul King Kong”.            Editor :  Raul Nețoiu    
----------------------------------

 Cum cad pradă turiștii străini hoților care îi ademenesc cu ajutorul aplicațiilor de dating. Unele victime au fost răpite și ucise 
Externe
2024-01-12T08:00:26+02:00
         Ambasada americană din Columbia a avertizat că infractorii folosesc aplicațiile de dating ca să își ademenească victimele în spații publice precum restaurante și baruri, acolo unde turiștii sunt agresați, jefuiți și chiar omorâți, uneori de persoana cu care și-au dat întâlnire, potrivit BBC.         Opt cetățeni americani au murit în condiții suspecte în doar două luni de zile după ce au vizitat Columbia. Ambasada americană de la Bogota a spus că unele dintre victime au fost drogate și jefuite după ce și-au dat întâlnire prin aplicațiile de dating.Incidentele au avut loc cel mai des în orașe precum Medellin, Cartagena și Bogota, acolo unde vin cei mai mulți turiști din America.Călătorii au fost sfătuiți să evite locurile izolate precum camerele de hotel.         În ultimele luni ale anului 2023, numărul de vizitatori străini care au fost jefuiți în Columbia a crescut cu 200% și numărul celor care au murit a crescut cu 29%, aici fiind incluși și cei opt americani care au murit în această țară în perioada 1 noiembrie – 31 decembrie.Una dintre victime a fost comediantul și activistul american Tou Ger Xiong (50 de ani), care locuia în Minnesota. El era în vacanță în Columbia la finalul lunii noiembrie, atunci când a fost răpit și ucis după ce s-a întâlnit cu o femeie pe care a cunoscut-o online.Xiong a fost răpit și înjunghiat mortal de mai multe ori de un grup de bărbați.Numărul total al turiștilor străini care au căzut pradă acestui tip de infracțiuni ar putea fi mult mai mare decât cel oficial.„Aceste tipuri de infracțiuni trec deseori neobservate întrucât victimelor le este rușine și nu vor să meargă până la capăt cu procesul judiciar”, a transmis ambasada americană, care a avertizat că cei care încearcă să opună rezistență sau să se lupte cu infractorii sunt în pericol și mai mare să fie uciși.            Editor :  Raul Nețoiu    
----------------------------------

 Bloomberg: SUA așteaptă un plan de război clar de la Zelenski la Davos 
Externe
2024-01-12T08:00:23+02:00
         SUA vor ca Ucraina să vor ca Ucraina să prezinte un plan clar de război și ar putea discuta această problemă cu președintele Volodimir Zelenski în timpul vizitei sale la Forumul Economic Mondial de la Davos, săptămâna viitoare, scrie Bloomberg, citând surse oficiale.         Potrivit surselor Bloomberg, SUA doresc să evalueze cum să-și alinieze sprijinul pentru apărarea Ucrainei, deoarece cererea de finanțare de 61 de miliarde de dolari pentru ajutor a fost blocată pe fondul luptelor politice din Congres și al opoziției unor părți ale Partidului Republican.Oficialii de la Washington ar fi îngrijorați de faptul că tensiunea dintre Zelenski și comandantul șef al forțelor armate, Valerii Zalujnîi, „încetinește eforturile de a cristaliza o nouă strategie”, mai scrie Bloomberg, potrivit The Kyiv Independent.Informațiile despre presupusele neînțelegeri între Zelenski și șeful armatei ucrainene au devenit subiect de discuție în mass-media occidentală și ucraineană, în urma articolului de opinii al lui Zalujnîi despre starea războiului pentru The Economist.În noiembrie 2023, Zelenski a spus că Ucraina are „un plan foarte clar” pentru eliberarea teritoriilor ocupate pentru anul 2024, fără a dezvălui detalii.Una dintre sursele Bloomberg a spus că armata ucraineană elaborează în prezent planuri pentru 2024 și 2025 și sunt luate în considerare o varietate de opțiuni.            Editor :  R.K.    
----------------------------------

 Misterioasa evadare a unui lider de cartel care a aruncat o țară întreagă în haos. Execuții filmate și măcel pe străzile din Ecuador 
Externe
2024-01-12T08:00:18+02:00
         Imagini și videoclipuri înfiorătoare legate de valul de violențe din Ecuador, care a izbucnit după ce unul dintre cei mai puternici lideri de cartel din țară a evadat din închisoare, au fost distribuite în număr foarte mare pe X (fostul Twitter), rețeaua socială a lui Elon Musk, scrie Politico.         Mai multe postări care au strâns sute de mii de vizualizări îi arată pe deținuții din mai multe închisori înarmați cu macete și pe paznici și alți membri au forțelor de ordine legați sau executați prin împușcare sau spânzurați.Ecuadorul s-a aflat în stare de urgență încă de luni după mai multe zile de violențe care au dus la luarea cu asalt a unui post de televiziune de către bărbați înarmați.Cel puțin 10 oameni și-au pierdut viața săptămâna aceasta în timpul violențelor și a revoltelor în masă izbucnite în mai multe închisori după dispariția liderului mafiot José Adolfo Macías Villamar, zis și „Fito”. Președintele ecuadorian Daniel Noboa a cerut ca bandele de criminali să fie „neutralizate”.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Ecuador, cândva un magnet pentru turiști și cunoscută drept „insula păcii”, se află între două țări care sunt cele mai mari producătoare de cocaină din lume, Peru și Columbia, scrie CNN.Porturile de apă adâncă din Ecuador au transformat țara într-un punct cheie de tranzit al cocainei care ajunge de aici la consumatorii din SUA și Europa. Moneda oficială a țării este dolarul american, ceea ce face ca Ecuadorul să fie o locație strategică pentru operațiunile de spălare de bani a traficanților de droguri.   Armata a ieșit pe străzile din mai multe orașe ecuadoriene pentru a restabili ordinea. Foto: Profimedia Images  Polițiști răpiți, explozii și execuții filmate și postate pe rețelele socialeBandele de criminali din Ecuador lucrează cu sindicate din alte țări, precum cartelurile din Mexic, găștile de infractori din orașele Braziliene și chiar și celule ale mafiei albaneze, ceea ce alimentează și mai mult conflictul.Sistemul de închisori din Ecuador a fost de mult timp principalul teatru al violențelor în această țară. Forțele de securitate se luptă cu greu să confrunte găștile din interiorul închisorilor supraaglomerate, acolo unde deținuții preiau controlul unor ramuri ale penitenciarelor și conduc rețele criminale din spatele gratiilor, potrivit autorităților ecuadoriene.Fito este liderul grupării Los Choneros, una dintre cele mai de temut bande de criminali din Ecuador, care lucrează cu cartelul Sinaloa din Mexic și Frontul Oliver Sinisterra din Columbia.   Președintele țării, Daniel Noboa, a identificat în jur de 20 de bande criminale pe care le-a declarat grupări teroriste și a ordonat armatei să le elimine. Foto: Profimedia Images  Fito a fost condamnat la 34 de ani de închisoare în 2011 pentru infracțiuni legate de traficul de droguri și crimă. După ce a evadat, violențele au izbucnit în cel puțin șase dintre închisorile din Ecuador. În jur de 150 de paznici și alți angajați ai penitenciarelor au fost luați ostatici, potrivit Sky News.Violențele s-au răspândit apoi pe străzi, șapte polițiști fiind răpiți în mai multe incidente din toată țara și cinci explozii au fost confirmate în mai multe orașe. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media După atacul asupra postului de televiziune, președintele Noboa a recunoscut că are loc un „conflict armat intern” și a identificat în jur de 20 de bande criminale, printre care se numără și Los Choneros, pe care le-a declarat grupări teroriste, devenind astfel ținte militare pe care armata a fost ordonată să le neutralizeze.Noboa a spus că va pune capăt infracțiunilor comise în închisori și că nu se va opri până nu va „aduce din nou pacea pentru toți ecuadorienii”.   Atacatorii înarmați care au luat cu asalt postul de televiziune din Ecuador au fost prinși de poliție. Foto: Profimedia Images  Amenințarea celui care a aruncat țara în haos: declanșez scenariul de „moarte subită” În timp ce măcelul continuă pe străzile ecuadoriene, felul în care a reușit să scape și locul unde a fugit omul aflat în centrul acestui haos rămâne un mister. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media În 2013, el a fugit dintr-o închisoare de maximă securitate, dar a fost prins din nou câteva săptămâni mai târziu.Într-un interviu de acum trei ani realizat de jurnaliștii ecuadorieni, Fito a avertizat că orice încercare de a-l muta pe el sau pe alți apropiați de-ai săi în alte închisori ar declanșa scenariul de „moarte subită”, care presupune „revolte în toate închisorile” din Ecuador, potrivit BBC.Sute de deținuți au fost uciși în 2021 și 2022 după izbucnirea mai multor revolte.După demobilizarea grupului FARC (Forțele Armate Revoluționare din Columbia), puterea grupării Los Choneros în lumea traficului de droguri a crescut. Când fostul lider al grupului, Jorge Luis Zambrano, cunoscut drept Rasquina, a fost asasinat în 2020, situația s-a destabilizat.   Forțele de ordine din Ecuador încearcă să restabilească ordinea în mai multe închisori în care au izbucnit revolte. Foto: Profimedia Images  „Când el a fost eliminat, au început lupte mai intense între Los Choneros și rivalii lor și în cadrul Los Choneros printre comandanții de nivel mediu pentru controlul organizației – lupte care continuă până astăzi”, a explicat cercetătorul politic Will Freeman de la Consiliul pentru Relații Externe.În 2023, au avut loc 8.008 decese violente la nivel național, de aproape două ori mai multe decât cu un an înainte. Guvernul ecuadorian dă vina pe influența tot mai mare a bandelor de traficanți de droguri care au destabilizat mari părți din continentul sud-american.            Editor :  Raul Nețoiu    
----------------------------------

  News Alert  Bombardamente în Yemen. SUA și Marea Britanie au lovit ținte ale rebelilor Houthi: 5 morți, 6 răniți. NATO: Au fost lovituri defensive 
Externe
2024-01-12T14:31:18+02:00
         Statele Unite și Marea Britanie au lansat în cursul nopții bombardamente în Yemen, ca răspuns la atacurile rebelilor Houthi asupra transporturilor maritime din Marea Roșie. Președintele american Joe Biden a Biden a anunţat ''succesul'' loviturilor americane şi britanice și a avertizat că nu va ezita să ia măsuri suplimentare, dacă va fi necesar. Sunt primele lovituri împotriva grupării Houthi susținute de Iran, de când aceasta atacă cu drone și rachete cargourile care tranzitează Marea Roșie, rută comercială foarte importantă. Bombardamentele au implicat avioane de luptă și rachete Tomahawk. Au fost raportate explozii în capitala Yemenului, Sanaa, într-un port de la Marea Roșie și în alte locuri. Potrivit oficialilor americani, tinta o constituie siturile militare folosite de gruparea rebelă: centre logistice, sisteme de apărare aeriană și depozite de arme. Olanda, Australia, Canada și Bahrain au oferit sprijin în cadrul misiunii, a spus Biden. Statele Unite i-au avertizat pe Houthi să se oprească, altfel vor suporta consecințele. Consiliul de Securitate al ONU a adoptat o rezoluție prin care i-a somat să înceteze atacurile. Rebelii însă au ignorat avertismentele și au mai lansat unul, deja al 27-lea. Ei a spus că răzbună bombardamentele din Fâșia Gaza.  Liderul Houthi Mohammed al-Bukhaiti a ameninţat că SUA şi Marea Britanie ”îşi vor da seama în curând” că atacurile din Yemen ”au fost cea mai mare prostie din istoria lor”.                     SUA au fost lovite de tornade, inundații și furtuni de zăpadă           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       NATO: Loviturile au fost defensiveACTUALIZARE 14.00  NATO a transmis vineri că loviturile aeriene desfăşurate de SUA şi Marea Britanie împotriva rebelilor houthi din Yemen au fost "defensive", cerându-le acestora din urmă să-şi oprească atacurile."Aceste lovituri au fost defensive şi au avut ca scop păstrarea libertăţii de navigaţie pe una dintre cele mai importante căi maritime din lume", a declarat purtătorul de cuvânt al Alianţei Nord-Atlantice, Dylan White."Atacurile houthi trebuie să înceteze", a adăugat el.China face apel la reţinere          ACTUALIZARE 13:05 China a cerut tuturor părţilor să dea dovadă de reţinere după mai multe lovituri lansate de Statele Unite şi Marea Britanie împotriva rebelilor houthi din Yemen, relatează dpa, potrivit Agerpres. „China este îngrijorată de escaladarea tensiunilor din Marea Roşie şi solicită tuturor părţilor să-şi păstreze calmul şi să dea dovadă de reţinere”, a declarat vineri o purtătoare de cuvânt a Ministerului de Externe chinez.China speră că toate părţile implicate vor juca un rol constructiv şi responsabil în menţinerea securităţii şi a stabilităţii regionale în Marea Roşie, a mai spus ea.Yemen: 5 morți, 6 răniți în urma bombardamentelorACTUALIZARE 12:03 Statele Unite şi Marea Britanie au întreprins vineri 73 de lovituri împotriva luptătorilor houthi din Yemen, omorând cinci dintre ei şi rănind alţi şase, a declarat purtătorul de cuvânt militar al rebelilor, transmit dpa şi AFP, potrivit Agerpres.„Inamicul americano-britanic poartă întreaga responsabilitate pentru agresiunea sa criminală”, a afirmat purtătorul de cuvânt Yahya Saree într-un comunicat pe platforma X.Potrivit lui, cele 73 de raiduri au ţintit capitala Sana'a şi guvernoratele Hodeidah, Taiz, Hajjah şi Saada.„Aceste raiduri au provocat moartea a cinci martiri şi rănirea altor şase membri ai forţelor noastre armate”, a adăugat el.„Agresiunea nu va rămâne fără răspuns şi nepedepsită. Forţele armate yemenite nu vor ezita să atace surse de ameninţare şi toate ţintele ostile la sol şi pe mare”, a mai spus purtătorul de cuvânt.Iranul și Hezbollah condamnă atacurile aeriene SUA-Marea BritanieACTUALIZARE 8.00 Ministerul de Externe al Iranului a condamnat atacurile de azi noapte ca fiind o „încălcare clară a suveranității și integrității teritoriale a Yemenului” și o încălcare a legilor internaționale, scrie BBC.Atacurile „nu vor face decât să alimenteze insecuritatea și instabilitatea în regiune”, a declarat purtătorul de cuvânt al ministerului, Nasser Kanani, într-o postare pe grupul Telegram al ministerului.Între timp, gruparea armată libaneză susținută de Iran, Hezbollah, a condamnat și atacurile asupra Yemenului.  Rusia solicită o reuniune de urgență a ONUACTUALIZARE 7.55 Rusia a cerut o reuniune urgentă a Consiliului de Securitate al ONU pentru vineri în legătură cu atacurile SUA-Marea Britanie asupra Yemenului, a declarat Misiunea Permanentă a Rusiei la ONU, scrie BBC.Misiunea a declarat agenției de presă ruse Tass că întâlnirea este programată pentru ora 10:00 la New York (15:00 GMT).Miercuri, o rezoluție a Consiliului de Securitate a cerut ca Houthii din Yemen să înceteze imediat atacurile asupra navelor din Marea Roșie. Rusia și China - membri permanenți ai Consiliului - s-au abținut la votul acestei rezoluții, alături de Algeria și Mozambic, în timp ce 11 națiuni au votat în favoarea acesteia.Riadul îşi exprimă ''îngrijorarea'' şi îndeamnă la reţinereACTUALIZARE 7.35. Arabia Saudită a declarat că urmăreşte cu "îngrijorare" evoluţia situaţiei din vecinul Yemen şi a lansat un apel la reţinere după loviturile efectuate de Statele Unite şi Unit împotriva rebelilor houthi, relatează AFP, citată de AFP.Regatul saudit "urmăreşte cu mare îngrijorare operaţiunile militare din Marea Roşie şi atacurile aeriene asupra mai multor locuri" din Yemen, a afirmat Ministerul de Externe de la Riad într-un comunicat, îndemnând la "reţinere şi evitarea escaladării".Atacurile au lovit peste 60 de ţinte Houthi, afirmă Forţele Aeriene ale SUAACTUALIZARE 7.30 Forţele SUA şi ale coaliţiei au lovit peste 60 de ţinte din 16 locaţii ale militanţilor Houthi din Yemen, a afirmat, într-un comunicat de presă, comandantul central al Forţelor Aeriene ale SUA, lt. generalul Alex Grynkewich, citat de CNN. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Peste o sută de muniţii ghidate cu precizie au fost folosite în atacurile asupra unor centre de comandă şi control, depozite de muniţie, sisteme de lansare, facilităţi de producţie şi sisteme radar anti-aeriene, a afirmat el.”Rămânem angajaţi faţă de partenerii noştri foarte importanţi din Orientul Mijlociu, pentru a asigura apărarea faţă de grupările de miliţie sprijinite de Iran, inclusiv militanţii Houthi, şi faţă de ameninţarea pe care o reprezintă pentru securitatea şi stabilitatea din regiune”, a afirmat Grynkewich, în comunicat.Oficiali Houthi au declarat anterior că atacurile au lovit mai multe locaţii din Yemen, inclusiv aeroporturi. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media SUA şi Marea Britanie ”îşi vor da seama în curând de cea mai mare prostie a lor” – lider HouthiACTUALIZARE 7.25 Liderul Houthi Mohammed al-Bukhaiti a ameninţat că SUA şi Marea Britanie ”îşi vor da seama în curând” că atacurile din Yemen ”au fost cea mai mare prostie din istoria lor”, relatează BBC.”America şi Marea Britanie au făcut o greşeală declanşând războiul în Yemen pentru că nu au profitat de experienţele lor anterioare”, a scris el pe reţeaua X, cunoscută anterior ca Twitter.”Fiecare individ din această lume are două opţiuni”, a adăugat el. ”Fie să fie alături de victimele genocidului, fie să stea alături de criminali”, a arătat el.Proteste în faţa Casei Albe, la care se scandează ”Jos mâinile de pe Yemen”ACTUALIZARE 7.20 Un grup de protestatari având postere şi scandând ”Jos mâinile de pe Yemen” s-a adunat, în noaptea de joi spre vineri, în faţa Casei Albe, scrie BBC.Oamenii scandează ”Lăsaţi Yemenul să trăiască” şi ”Joi mâinile de pe Yemen”, potrivit WTTG-TV şi filmărilor postate pe reţelele sociale. Evenimentul pare să fi fost organizat de grupările împotriva războiului Code Pink şi ANSWER Coalition.Un alt videoclip postat pe reţeaua X, fosta Twitter, de coaliţie pare să arate un alt protest faţă de război care se desfăşoară în Times Square din New York, în cursul nopţii.Secretarul Apărării din SUA a comandat atacurile în Yemen din spitalSecretarul american al Apărării, Lloyd Austin, a comandat şi monitorizat atacurile asupra unor ţinte Houthi din Yemen din spital ”cu un set complet de comunicaţii securizate”, a afirmat un înalt oficial al Apărării, citat de CNN.Austin se află în spital din 1 ianuarie, după ce a suferit complicaţii în urma unei proceduri din 22 decembrie, pentru tratarea cancerului de prostată.”Secretarul Austin a dat ordin CENTCOM astăzi să execute atacurile şi le-a monitorizat în timp real cu un set complet de capacităţi pentru comunicaţii securizate”, a afirmat oficialul. ”După atacuri, el a discutat cu Consiliul de Securitate Naţională, preşedintele şi comandantul CENTCOM pentru o evaluare iniţială post-atac”, a spus el.Oficialul din Apărare a declarat că, de marţi seară până joi seară, Austin a discutat de două ori cu preşedintele Joe Biden şi ”a avut mai multe convorbiri telefonice zilnic” cu preşedintele Statului Major Întrunit, Charles Q. Brown, comandantul Comandamentului Central al SUA, generalul Erik Kurilla, şi cu Consiliul de Securitate Naţională ”pentru a discuta opţiunile de răspuns şi execuţie în urma autorizării preşedintelui”.Oficialul Apărării a mai afirmat că, în ultimele 72 de ore, acesta ” a fost implicat activ în supravegherea şi direcţionarea atacurilor din această seară”. Austin a participat, de asemenea, la o şedinţă cu Brown şi Kurilla, în 9 ianuarie, ”pentru a monitoriza atacul complex al Houthi în coridoarele martime de transport şi operaţiunea de răspuns Prosperity Guardian”.Biden anunţă ''succesul'' loviturilor americane şi britanice împotriva rebelilor houthi din Yemen   Forţele SUA şi ale coaliţiei au lovit peste 60 de ţinte din 16 locaţii ale militanţilor Houthi din Yemen. FOTO: Profimedia Images  Preşedintele american Joe Biden a anunţat că a ordonat, joi, atacuri asupra unor ţinte din Yemen având legătură cu rebelii Houthi şi a spus că operaţiunea a fost întreprinsă împreună cu Regatul Unit, cu sprijin de la Australia, Bahrain, Canada şi Ţările de Jos, ca „răspuns direct” la atacurile asupra navelor internaţionale în Marea Roşie. Şeful Casei Albe a avertizat că nu va ezita să ia măsuri suplimentare, dacă va fi necesar. Armata americană şi cea britanică au lansat joi lovituri împotriva mai multor ţinte Houthi în zonele controlate de aceşti rebeli în Yemen, un răspuns semnificativ după ce administraţia Biden şi aliaţii săi au avertizat gruparea militantă susţinută de Iran că va suporta consecinţele atacurilor repetate cu drone şi rachete asupra transportului comercial din Marea Roşie.„Astăzi, la indicaţiile mele, forţele militare americane - împreună cu Regatul Unit şi cu sprijinul Australiei, Bahrainului, Canadei şi Ţărilor de Jos - au efectuat cu succes lovituri împotriva mai multor ţinte din Yemen folosite de rebelii Houthi pentru a pune în pericol libertatea de navigaţie pe una dintre cele mai vitale căi navigabile din lume”, a declarat preşedintele Joe Biden într-un comunicat publicat de Casa Albă.„Aceste lovituri sunt un răspuns direct la atacurile fără precedent ale rebelilor Houthi împotriva navelor maritime internaţionale din Marea Roşie - inclusiv la utilizarea de rachete balistice anti-navă, pentru prima dată în istorie”, a subliniat preşedintele SUA.„Aceste atacuri au pus în pericol personalul american, marinarii civili şi partenerii noştri, au pus în pericol comerţul şi au ameninţat libertatea de navigaţie. Mai mult de 50 de naţiuni au fost afectate în 27 de atacuri asupra transportului maritim comercial internaţional. Echipaje din peste 20 de ţări au fost ameninţate sau au fost luate ostatice în acte de piraterie. Peste 2.000 de nave au fost nevoite să se abată mii de mile pentru a evita Marea Roşie - ceea ce poate cauza întârzieri de săptămâni în ceea ce priveşte transportul produselor”, a arătat Joe Biden, adăugând că toate acestea au culminat la 9 ianuarie, când rebelii Houthi au lansat cel mai mare atac de până acum vizând direct nave americane.Biden a precizat că în cazul loviturilor de joi noapte a fost vorba despre o „acţiune defensivă”, care vine în urma unei campanii diplomatice extinse şi a escaladării atacurilor din partea rebelilor Houthi împotriva navelor comerciale.„Aceste lovituri ţintite reprezintă un mesaj clar că Statele Unite şi partenerii noştri nu vor tolera atacuri asupra personalului nostru şi nu vor permite actorilor ostili să pună în pericol libertatea de navigaţie pe una dintre cele mai importante rute comerciale din lume”, a punctat Joe Biden.„Nu voi ezita să iau măsuri suplimentare pentru a ne proteja oamenii şi libera circulaţie a comerţului internaţional, dacă va fi necesar”, a avertizat şeful Casei Albe.Ce ținte au fost vizate și cum s-a desfășurat ataculOficiali de rang înalt ai administraţiei au informat conducerea Congresului mai devreme, joi, cu privire la planurile SUA, potrivit unei surse din Congres.Potrivit CNN, loviturile au fost efectuate cu avioane de luptă şi rachete Tomahawk. Peste o duzină de ţinte Houthi au fost atacate cu rachete lansate de pe platforme aeriene, de suprafaţă şi submarine, alese pentru capacitatea lor de a degrada atacurile continue ale grupării militante asupra navelor din Marea Roşie, a declarat un oficial american pentru CNN.Printre aceste ţinte vizate s-au numărat sisteme radar, depozite şi locuri de lansare a dronelor, depozite şi locuri de lansare a rachetelor balistice şi depozite şi locuri de lansare a rachetelor de croazieră.Loviturile sunt un semn al îngrijorării internaţionale tot mai mari cu privire la ameninţarea la adresa uneia dintre cele mai importante căi navigabile din lume. Timp de câteva săptămâni, SUA au încercat să evite loviturile directe asupra Yemenului, din cauza riscului de escaladare într-o regiune care fierbe deja. Însă atacurile continue ale rebelilor Houthi asupra transportului maritim internaţional au obligat coaliţia lansată de Statele Unite să acţioneze.Atacurile Houthi de marţi asupra transportului maritim din Marea Roşie au reprezentat picătura care a umplut paharul, iar Biden a dat undă verde ca SUA să efectueze loviturile joi, deşi pregătirile erau în curs de ceva timp, a declarat un oficial american de rang înalt pentru CNN.USS Florida, un submarin capabil să lanseze rachete balisticem care a trecut în Marea Roşie la 23 noiembrie, a luat parte la atacul asupra Yemenului, potrivit unui al doilea oficial american. La fel ca navele de suprafaţă care au participat la atac, submarinul a lansat rachete Tomahawk de atac terestru, a precizat oficialul.Atacurile au loc în timp ce secretarul apărării Lloyd Austin rămâne spitalizat în urma unor complicaţii după o intervenţie chirurgicală pentru cancer de prostată.Deşi SUA au mai efectuat lovituri împotriva aliaţilor Iranilor din Irak şi Siria de la izbucnirea războiului din Gaza, aceasta este prima lovitură cunoscută împotriva rebelilor Houthi din Yemen, menţionează CNN.Un context regional complicat și extrem de tensionatAtacurile au loc într-un moment de mare tensiune în Orientul Mijlociu, în timp ce SUA încearcă să se asigure că războiul din Gaza nu se extinde în întreaga regiune. Administraţia Biden a fost precaută în privinţa loviturilor împotriva Houthi, temându-se că ar putea perturba o încetare a focului delicată între grupul militant şi Arabia Saudită, care a fost obţinută după ani de război.Dar Casa Albă a precizat că atacurile repetate ale Houthi asupra căilor maritime internaţionale din sudul Mării Roşii sunt intolerabile. Atacurile au forţat unele dintre cele mai mari companii de transport maritim din lume să evite această cale navigabilă, adăugând mii de kilometri rutelelor internaţionale de transport maritim, pentru a naviga în jurul continentului african.Cu câteva ore înainte de atacul de joi, purtătorul de cuvânt al Pentagonului, generalul-maior Pat Ryder, a declarat că Iranul „are un rol de jucat” pentru a-i determina pe rebelii Houthi să înceteze „activitatea lor nesăbuită, periculoasă şi ilegală”. Dacă nu o vor face, a spus el, „vor exista consecinţe”.Într-un discurs rostit joi, liderul Houthi Abdul Malek Al-Houthi a declarat că orice atac al SUA asupra Yemenului „nu va rămâne fără răspuns”, avertizând, criptic, că răspunsul va fi „mult mai mult” decât atacarea navelor americane pe mare.Joi, secretarul de stat american Antony Blinken a avertizat, la rândul său, în timp ce se afla într-un turneu diplomatic în regiune, că „dacă (mişcarea Houthi) nu se opreşte, va trebui să existe consecinţe”.Blinken a mai spus că nu crede că războiul din Gaza se transformă într-un conflict regional, chiar dacă a avertizat cu privire la „o mulţime de puncte de pericol”. În timp ce se afla în regiune, Blinken a vizitat Bahrainul, unde se află Comandamentul Central al Forţelor Navale ale SUA şi Flota a V-a a Marinei.Un aspect important al călătoriei lui Blinken în Orientul Mijlociu a fost acela de a le spune liderilor regionali că, dacă SUA întreprind o acţiune militară împotriva Houthi, aceasta ar trebui să fie considerată defensivă, nu o escaladare, potrivit unui înalt oficial al Departamentului de Stat citat de CNN.Houthi - o organizaţie politică şi militară şiită susţinută de Iran care duce un război civil în Yemen împotriva unei coaliţii susţinute de Arabia Saudită - lansează de săptămâni întregi drone şi rachete asupra navelor comerciale de transport maritim din Marea Roşie, multe dintre acestea fiind interceptate şi doborâte de navele marinei americane aflate în zonă. Grupul rebel a declarat că acţionează în sprijinul luptei Hamas împotriva Israelului în Gaza, după atacul mişcării palestiniene asupra Israelului din 7 octombrie.Miercuri, Consiliul de Securitate al Organizaţiei Naţiunilor Unite a adoptat o rezoluţie iniţiată de SUA şi Japonia care condamnă „în termenii cei mai fermi cele cel puţin două duzini de atacuri ale Houthi asupra navelor comerciale şi de comerţ, începând din 19 noiembrie 2023" şi cere „ca Houthi să înceteze imediat toate aceste atacuri”. Unsprezece ţări au votat în favoarea rezoluţiei. Patru s-au abţinut, inclusiv China şi Rusia. Un diplomat occidental a declarat pentru CNN că SUA a acceptat unele dintre solicitările Chinei privind limbajul rezoluţiei.Atacurile americane în Yemen nu sunt fără precedent; potrivit Council on Foreign Relations, SUA au efectuat aproape 400 de atacuri aeriene în Yemen din 2002. Dar oficialii Casei Albe şi ai Pentagonului au declarat, de la invazia Hamas, că nu doresc ca războiul din Gaza să se extindă în regiune.             Editor :  G.M.    
----------------------------------

 Numire controversată în noul guvern al lui Macron: Rachida Dati, ministru în mandatul lui Sarkozy, exclusă din rândul Republicanilor 
Externe
2024-01-12T01:22:28+02:00
         Preşedintele francez Emmanuel Macron a adus-o pe Rachida Dati, fost ministru al lui Nicolas Sarkozy, pentru a se alătura noului său guvern, o mişcare surprinzătoare de natură să îi slăbească şi mai mult pe adversarii săi conservatori şi care semnalează dorinţa de a aduce experienţă politică în cabinetul său a cărui conducere a încredinţat-o lui Gabriel Attal, care, la cei 34 de ani ai săi, este cel mai tânăr prim-ministru din istoria modernă a Franţei, relatează Reuters şi BFMTV, preluate de News.ro.          Rachida Dati, un fost ministru al justiţiei vocal, foarte cunoscută în Franţa, a fost numită ministru al culturii în noul guvern al lui Gariel Attal, care i-a reconfirmat în funcţii şi pe „greii” Bruno Le Maire şi Gerald Darmanin pentru portofoliile de finanţe şi respectiv de interne. De asemenea, postul de ministru al apărării a rămas la Sebastien Lecornu. „Este o lovitură politică uriaşă, nimeni nu se aştepta la aşa ceva”, a declarat Roselyne Bachelot, fost ministru al culturii în perioada preşedintelui de dreapta Sarkozy. „Este extrem de combativă, este cunoscută şi este populară printre oamenii de rând”, a spus Bachelot la BFMTV. Prin racolarea unui nume mare din rândurile conservatorilor, Macron se îndepărtează de o tendinţă anterioară de a pune tehnocraţi în rolurile din cabinet şi arată că preşedintele se pregăteşte pentru lupta politică înaintea alegerilor pentru Parlamentul European din iunie. De asemenea, guvernul său se înclină acum şi mai clar spre dreapta, într-un alt semn că vrea să se confrunte cu o extremă dreapta în ascensiune la alegerile care vor avea loc peste doar cinci luni.          Primul lot de miniştri anunţat joi de biroul său, care îl include şi pe europarlamentarul Stephane Sejourne ca ministru de externe, vine după ce Macron l-a numit la începutul acestei săptămâni pe Gabriel Attal, o stea politică în ascensiune, ca prim-ministru. Rachida Dati, în vârstă de 58 de ani, care are origini nord-africane, era până acum şefa opoziţiei conservatoare în Consiliul Primăriei Parisului, ceea ce înseamnă că Macron a eliminat astfel şi un potenţial rival pentru a cuceri capitala, aflată în prezent în mâinile socialiştilor. Gabriel Attal s-a declarat „foarte fericit” de sosirea la Ministerul Culturii a Rachidei Dati, „o femeie care nu lasă pe nimeni indiferent”, după cum a declarat joi seara tânărul premier. Deşi Rachida Dati nu este lipsită de controverse, fiind anchetată pentru corupţie, noul prim-ministru a apărat „prezumţia de nevinovăţie”. Imediat după anunţul că a fost cooptată în guvernul lui Attal, Rachida Dati a fost exclusă din rândul Republicanilor, partidul său de dreapta. „Suntem în opoziţie, aşa că suportăm, cu regret, consecinţele opţiunii ei”, a anunţat partidul condus de Eric Ciotti. „Rachida Dati a ales să se alăture guvernului. Ea s-a plasat în afara familiei noastre politice. Ea nu mai este membră a republicanilor”, au anunţat Republicanii. Corupție și trafic de influență Rachida Dati, primar al arondismentului 7 din Paris, este anchetată din 2021 pentru corupţie şi trafic de influenţă în ancheta privind serviciile sale de consultanţă pentru fostul director general al companiei Renault-Nissan, Carlos Ghosn. Ea este suspectată că a primit 900.000 de euro pe parcursul a trei ani (2009, 2010, 2011) de la Renault pentru a face lobby în Parlamentul European. Deşi recunoaşte că a primit aceşti bani, Rachida Dati neagă că ar fi desfăşurat activităţi de lobby la Bruxelles în numele Renault. Potrivit acesteia, onorariile au fost pentru activităţi de consultanţă menite să promoveze dezvoltarea internaţională a Renault, în special în Orientul Mijlociu. La vremea respectivă, ea s-a plâns că „justiţia este folosită ca un instrument într-o bătălie politică nerecunoscută”, asigurând cititorii că „totul a fost întotdeauna declarat şi controlat” atunci când era europarlamentar. La un tarif de 1.000 de euro pe oră, ea a recunoscut că a primit 300.000 de euro pe an (pentru 300 de ore de muncă, adică două luni pe an) în această afacere. Conducerea Renault - care i-a succedat lui Carlos Ghosn - a fost cea care a sesizat justiţia. Iniţial, Rachida Dati a fost plasată sub statut de martor asistat, apoi a fost pusă sub anchetă. Investigaţiile în acest caz au fost finalizate în vara anului trecut. Parchetul Naţional Financiar urmează să facă recomandările sale în următoarele săptămâni şi să anunţe inclusiv dacă o va trimite sau nu pe Rachida Dati în faţa instanţei. Judecătorul de instrucţie va fi apoi cel care va decide. Anul trecut, Primăria din arondismentul 7 al Parisului şi locuinţa Rachidei Dati au fost percheziţionate în cadrul afacerii legate de eliberarea lui Tayeb Benabderrahmane. Tayeb Benabderrahmane este un lobbyist care a fost încarcerat în Qatar timp de mai multe luni înainte de a fi eliberat în schimbul unui acord de confidenţialitate. Deşi Rachida Dati este suspectată că ar fi acţionat ca intermediar în acest caz şi că ar fi putut primi bani, ea nu face obiectul unei anchete în acest caz.            Editor :  A.C.    
----------------------------------

 AUR îndeamnă la solidarizarea cu fermierii și transportatorii: „Protestul nu are nicio conotație politică” 
Actualitate
2024-01-12T00:39:16+02:00
         AUR transmite joi seară într-un comunicat de presă că „protestul fermierilor și transportatorilor nu are nicio conotație politică”, răspunzând la acuzațiile că AUR ar instiga protestatarii. Reprezentanții partidului spun că „agricultorii și transportatorii sunt blocați de forțe uriașe de jandarmerie și de poliție la intrarea în București pentru a nu deranja somnul de frumusețe al miniștrilor din Guvernul condus de Marcel Ciolacu”. AUR de asemenea îndeamnă la solidarizare cu fermierii și transportatorii.          „În România condusă de Marcel Ciolacu și Klaus Iohannis s-a ajuns într-o situație mai rea decât în vremea comunismului. În România cuplului Ciolacu – Iohannis nu ai voie să faci nici măcar un protest. În această seară, agricultorii și transportatorii sunt blocați de forțe uriașe de jandarmerie și de poliție la intrarea în București pentru a nu deranja somnul de frumusețe al miniștrilor din Guvernul condus de Marcel Ciolacu. Un drept câștigat în 1989, acela de a fi liber să protestezi, să îți exprimi opiniile, este călcat în picioare de Guvernul PSD-PNL. Protestele fermierilor și transportatorilor, care au început în mod pașnic și legitim, au fost întâmpinate cu o nepăsare și o lipsă de respect incredibile din partea Guvernului PSD-PNL, a miniștrilor Sorin Grindeanu și Florin Barbu. În loc să meargă în mijlocul protestatarilor, Ciolacu – Grindeanu – Barbu au trimis forțele de ordine în număr impresionant, au blocat accesul acestor oameni în București, încălcându-le astfel dreptul fundamental de a protesta. Este inacceptabil ca românii să fie împiedicați să își exercite drepturile constituționale în țara lor. Cu toate acestea, Guvernul Ciolacu pare să nu aibă nicio remușcare în a încălca aceste drepturi fundamentale, ignorând complet vocea și nevoile oamenilor. Obiceiurile din timpul pandemiei se uită cu greu!          Încă de ieri au încercat să discrediteze protestele, afirmând că acestea sunt organizate de AUR, chiar dacă adevărul este cu totul altul. Protestul fermierilor și transportatorilor nu are nicio conotație politică, ci este o expresie a disperării și nemulțumirii acestor categorii sociale, care se confruntă cu probleme reale și urgente. Fermierii și transportatorii cer dreptul de a-și desfășura activitatea în condiții normale și echitabile. Ei doresc să poată ajunge în portul Constanța, să beneficieze de prețuri reduse la RCA și să fie recunoscuți și respectați pentru munca lor în țara noastră. Aceste cerințe sunt perfect legitime și ar trebui să fie luate în considerare de către Guvernul Ciolacu. În schimb, Marcel Ciolacu alege și la această oră să ignore toate aceste cerințe și să trateze protestatarii ca pe niște infractori. Și-au bătut joc de ei în ultimii 2 ani, aproape au ruinat sectorul agricol și cel al transporturilor, și acum Marcel Ciolacu și camarila sa pare că au pornit la un ultim asalt împotriva acestora. Un asalt care este îndreptat, de altfel, împotriva tuturor românilor. Este de datoria noastră, a tuturor, să ne solidarizăm cu fermierii și transportatorii și să ne asigurăm că aceștia sunt ascultați și respectați. Nu trebuie să îi blamăm dintr-un motiv foarte simplu: mâine am putea fi chiar noi în situația lor disperată. Fermierii sunt cei care ne pun hrana pe masă, iar transportatorii sunt cei care țin economia în mișcare. Guvernul Ciolacu nu poate ignora vocea și nevoile propriilor cetățeni. Dacă Marcel Ciolacu, Sorin Grindeanu, Florin Barbu aleg să continue pe acest drum al autoritarismului și al disprețului față de drepturile fundamentale ale românilor, cu toții vom sfârși rău. Este timpul ca românii să se unească și să lupte pentru o Românie care își respectă cetățenii”, arată un comunicat AUR.Fermierii care participă la un protest cu tractoare pe șosele au ajuns la marginea Bucureștiului, după ce au spart barajul poliției de la intersecția centurii cu drumul spre Chiajna. Protestatarii au intrat în localitate iar poliția i-a oprit din drum.George Simion a mers în ChiajnaPreşedintele AUR, George Simion, a ajuns, joi seară, la Chiajna. El a discutat cu reprezentanţii protestatarilor, însă a fost și huiduit. Liderul AUR a susţinut că forţele de ordine au comis un abuz prin blocarea transportatorilor în Chiajna, precizând că este dreptul oamenilor de a protesta. „Sunt deputat al României, de ce îi blocaţi? Aşa aţi primit ordine de la Ciolacu şi de la Predoiu, de la ministrul vostru de Interne? Să vă fie ruşine. E dreptul lor de a protesta, s-au mai organizat proteste cu transportatori, s-au mai organizat proteste cu tractoare. O să fim şi în Piaţa Victoriei, în momentul ăsta s-a comis un abuz, oamenii sunt blocaţi şi nu sunt lăsaţi să protesteze. Sunt aici să mă asigur că Jandarmeria îi lasă să treacă şi nu îi legitimează pe cei din Piaţa Victoriei. O să mă asigur că o să-i lăsaţi cu autovehiculele cu care au venit”, a afirmat Simion.Prefectul Capitalei: „Protestele sunt deturnate politic. Nu e momentul”Rareș Hopincă, prefectul Capitalei, intervenție la Digi24: „Îmi pare rău că aceste proteste sunt deturnate politic, pentru că nu cred că este momentul ca anumite nemulțumiri și revendicări să fie instrumentate politic de un partid extremist.  Forțele de ordine își fac datoria pentru că trebuie să mențină un climat de ordine publică în Municipiul București. După cum am spus și protestatarilor, există căi legale pentru organizarea protestelor. Dreptul de a protesta este reglementat de Constituție și apărat de statul român, dar toată lumea trebuie să respecte legea, trebuie o autorizație. Asociațiile reprezentative ale transportatorilor nu recunosc acei transportatori care protestează în paralel. La fel stau lucrurile și în cazul asociațiilor reprezentative ale agricultorilor, ceea ce nu înseamnă totuși că persoanele care protestează nu sunt agricultori sau transportatori”.            Editor :  Alexandru Costea    
----------------------------------

 Islanda supraveghează cu atenție cel mai activ vulcan din țară. O mare inundație glaciară este în curs de desfășurare 
Externe
2024-01-12T00:09:06+02:00
         Grimsvotn, cel mai activ vulcan din Islanda, a fost plasat joi sub atentă supraveghere de către autorităţi, ca urmare a unei importante inundaţii glaciare în curs de desfăşurare, un posibil semn al unei viitoare erupţii, transmite AFP, preluată de Agerpres.          Fenomen natural brutal cunoscut sub numele de „jokulhlaup”, acest flux tumultuos de apă este în curs de desfăşurare în apropierea vulcanului şi se scurge de-a lungul imensei câmpii fluvio-glaciare Skeidararsandur, nu departe de Skaftafell, în sudul ţării, a precizat Institutul islandez de meteorologie. Scăderea presiunii în vulcan, cauzată de scurgerea unor cantităţi uriaşe de apă, poate declanşa o erupţie, aşa cum s-a întâmplat în 2004, 1934 şi 1922. În prezent, volumul de apă este de aproximativ 0,29 km3, iar debitul maxim nu ar trebui să depăşească 1.000 m3/s, potrivit Institutului.          Însă, inundaţiile glaciare pot avea loc şi fără erupţie - ca în noiembrie 2021 şi octombrie 2022. Situat sub gheţarul Vatnajokull, cel mai mare din Europa, într-o zonă inaccesibilă din centrul Islandei, vulcanul Grímsvötn - a cărui activitate este în general de scurtă durată - a erupt ultima dată în 2011. Norul de cenuşă pe care l-a expulzat a perturbat pentru scurt timp traficul aerian deasupra insulelor britanice, departe de erupţia vulcanului Eyjafjallajokull din 2010, care a blocat timp de câteva zile traficul în Islanda şi în Europa. În ultimele luni, activitatea seismică a vulcanului Grimsvotn a depăşit nivelul obişnuit, a precizat într-un comunicat organismul responsabil cu monitorizarea vulcanilor. Cea mai recentă erupţie vulcanică din Islanda, a patra în doi ani, a avut loc în seara zilei de 18 decembrie, într-o zonă situată la sud de capitala Reykjavik. Grindavik, un orăşel de 4.000 de locuitori, a fost evacuat la 11 noiembrie ca măsură de precauţie. Treizeci şi trei de sisteme vulcanice sunt considerate active în acest ţinut de foc şi gheaţă, regiunea cu cea mai semnificativă activitate vulcanică din Europa.            Editor :  A.C.    
----------------------------------

  Video  „Am supravieţuit ruşilor, vom supravieţui lui Tusk”. Zeci de mii de oameni au protestat în Polonia față de măsurile noului guvern 
Externe
2024-01-12T00:17:18+02:00
         Zeci de mii de susţinători ai opoziţiei s-au adunat joi în faţa Parlamentului polonez pentru a protesta faţă de numirile făcute de noul guvern în mass-media de stat şi faţă de încarcerarea a doi foşti miniştri condamnaţi pentru abuz de putere, relatează Reuters.         Mitingul reflectă tensiunile tot mai mari din ţară, în condiţiile în care noul guvern de coaliţie pro-UE, condus de Donald Tusk, încearcă să anuleze politicile administraţiei anterioare a partidului naţionalist Lege şi Justiţie (PiS).De asemenea, protestele au avut loc în contextul în care preşedintele Andrzej Duda, un aliat al PiS, a declarat joi că a demarat procedurile de graţiere a celor doi miniştri din ultimul guvern care au fost încarceraţi săptămâna aceasta pentru abuz de putere, intensificând astfel propriul său conflict cu noul guvern.„Trebuie să câştigăm această mare bătălie pentru o Polonie suverană şi independentă”, a declarat în faţa mulţimii liderul PiS, Jaroslaw Kaczynski.Unii au scandat numele lui Duda şi „Vom învinge!”         O mare de steaguri poloneze în roşu şi alb se întindea dinspre Parlament, printre pancarte cu sloganuri precum „Tusk= coloana a 5-a” şi „Am supravieţuit ruşilor, vom supravieţui lui Tusk”. Unii au scandat numele lui Duda şi „Vom învinge!”. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Agenţia de ştiri de stat PAP a citat Primăria din Varşovia care a estimat numărul de persoane la aproximativ 35.000, în timp ce un purtător de cuvânt al PiS a estimat cifra la aproape 200.000.Protestatarii au ascultat discursurile parlamentarilor PiS înainte de a porni în marş spre sediul televiziunii de stat. Noul guvern a schimbat conducerea presei de stat, în ceea ce spune că este o încercare de a restabili echilibrul în mass-media, care au devenit platforme pentru propaganda PiS în timpul celor opt ani de guvernare ai partidului.Canalul de ştiri TVP Info, care l-a supus pe fostul preşedinte al Consiliului European, Tusk, la atacuri neîncetate de la revenirea sa în politica internă în 2021, a fost scos din emisie înainte de a reveni într-un format mult modificat.„Cum pot oamenii să taie semnalul TV, fiecare are dreptul să aleagă ce vrea. În plus, oamenii au fost arestaţi... Sunt îngrozită de ceea ce se întâmplă, de aceea am venit aici”, a declarat Ela, în vârstă de 60 de ani, care a refuzat să îşi dea numele complet. Fostul guvern PiS a introdus reforme despre care criticii spun că au subminat independenţa instanţelorFostul guvern PiS a introdus reforme despre care criticii spun că au subminat independenţa instanţelor şi au aruncat sistemul judiciar în haos.Noul guvern al lui Tusk încearcă să anuleze aceste reforme pentru a debloca fonduri de miliarde de euro pe care Uniunea Europeană le-a îngheţat ca reacţie la politicile ultimului guvern.Anunţul lui Duda că îi va graţia pe cei doi foşti miniştri a fost cea mai recentă întorsătură de situaţie într-o saga care a lăsat ţara în agitaţie politică de când puterea a trecut la coaliţia lui Tusk, după alegerile din octombrie.Fostul ministru de Interne Mariusz Kaminski şi adjunctul său, Maciej Wasik, au fost arestaţi marţi, într-un raid spectaculos chiar în palatul prezidenţial, şi au fost duşi la închisoare, unde cei doi politicieni au anunţat că au început o grevă a foamei, considerându-se deţinuţi politic.După arestări, preşedintele Duda a declarat că este indignat şi că „nu va avea linişte” până când Kaminski şi Wasik nu vor fi eliberaţi.„Am decis să iniţiez procedura de graţiere”, a anunţat preşedintele joi, într-o conferinţă de presă. El a precizat că a solicitat procurorului general să suspende pedepsele celor doi.Un membru al cabinetului lui Tusk a declarat că guvernul nu va sta în calea niciunui demers legal de graţiere a celor doi.„Instanţele decid, iar astfel de condamnaţi nu sunt diferiţi de mii de alţi condamnaţi în fiecare lună în Polonia. Dacă sunt graţiaţi în mod legal, bineînţeles că nimeni nu se va opune”, a declarat pentru Reuters Tomasz Siemoniak, care este şi coordonatorul serviciilor speciale poloneze.Este a doua oară când Duda a cerut graţierea celor doi în acelaşi cazEste a doua oară când Duda a cerut graţierea celor doi în acelaşi caz. Kaminski şi Wasik au fost condamnaţi pentru prima dată pentru abuz de putere în 2015 pentru că au permis agenţilor aflaţi sub comanda primului să folosească tehnici-capcană într-o anchetă. Aceştia au negat fapta şi au fost graţiaţi de Duda, ceea ce le-a permis să ocupe posturi guvernamentale. În acel caz, legiştii au pus la îndoială faptul că Duda avea puterea de a-l graţia pe Kaminski înainte ca o curte de apel să emită o decizie finală.Anul trecut, după ce Tusk a venit la putere, Curtea Supremă a declarat că acest caz ar trebui redeschis, iar Kaminski şi Wasik au fost condamnaţi de o instanţă inferioară, în decembrie, la doi ani de închisoare. Aceştia nu au fost trimişi imediat la închisoare, deoarece a avut loc o nouă dispută juridică pentru a se stabili dacă şi-au pierdut imunitatea în faţa urmăririi penale în calitate de membri ai parlamentului.            Editor :  B.C.    
----------------------------------

 Ionuț Stroe, despre posibilitatea ca președintele Iohannis să preia șefia Consiliului European: „Sunt foarte mulţi de dacă” 
Actualitate
2024-01-12T00:07:28+02:00
         Purtătorul de cuvânt al PNL, Ionuţ Stroe, afirmă, joi seară, că „sunt foarte mulţi de dacă” pentru a ajunge în situaţia ca preşedintele Klaus Iohannis să preia conducerea Consiliului European. „Ar fi onorant”, susţine Stroe, însă trebuie îndepliniţi foarte mulţi paşi până acolo.         „Sunt foarte mulţi de dacă pentru a ajunge în situaţia de a ocupa această funcţie extrem de importantă în arhitectura europeană. Evident că ar fi onorat şi important pentru România să aibă un reprezentant la acest nivel, dar pentru a se îndeplini acest lucru e nevoie de foarte multe lucruri”, a declarat, joi seară, la Antena 3, Ionuţ Stroe, întrebat fiind despre scenariul ca preşedintele Klaus Iohannis să preia conducerea Consiliului European.Stroe este de părere că şeful statului „are suficientă recunoaştere, experienţă europeană, expertiză”, dar sunt evoluţii „extrem, extrem de îndepărtate”.„Eu cred că în acest moment, preşedintele Iohannis, după cel mai lung mandat ca şi preşedinte de de ţară membră UE, are suficientă recunoaştere, experienţă europeană, expertiză pentru a ocupa această funcţie la nivel european (...) Vorbim de evoluţii extrem, extrem de îndepărtate”, a adăugat Stroe, potrivit News.ro.         ​Klaus Iohannis este un om apreciat la Bruxelles şi are relaţii foarte bune cu cancelariile europene, declară la RFI eurodeputatul Gheorghe Falcă. Vicepreşedintele PNL spune despre scenariul Klaus Iohannis-preşedinte al Consiliului European că negocierile în acest sens vor avea loc după alegerile europene din iunie, acum fiind doar tatonări.„Se încearcă nu obţinerea unui mandat de cinci luni, vorbim de obţinerea unui mandat de cinci ani", precizează eurodeputatul.Premierul Marcel Ciolacu a discutat cu preşedintele Klaus Iohannis despre funcţia de preşedinte al Consiliului European care ar putea reveni României, şeful Executivului precizând că este o şansă reală, pentru că avem un culoar bun, iar Iohannis ar putea prelua această poziţie în luna mai. Premierul a mai arătat că el face propunerea de comisar european şi că ţara noastră nu poate avea acelaşi portofoliu de comisar ca cel deţinut în prezent, pe Transporturi.            Editor :  I.C    
----------------------------------

 Kelemen Hunor: Înalta Curte de Casație și Justiție a legiferat „furtul din perioada dictaturii comuniste” 
Actualitate
2024-01-11T23:54:58+02:00
         Preşedintele UDMR, Kelemen Hunor, a afirmat joi că „furtul din perioada dictaturii comuniste este legiferat”, referindu-se la o decizie recentă a Înaltei Curţi de Casaţie şi Justiţie (ICCJ), care a unificat practica în privința retrocedării unor bunuri imobile ce au aparținut cultelor religioase, informează news.ro.         „Furtul din perioada dictaturii comuniste este legiferat, iar dreptul de proprietate este pus sub semnul întrebării printr-o decizie recentă a Înaltei Curţi de Casaţie şi Justiţie! Iar acolo unde dreptul de proprietate este pus sub semnul întrebării, însuşi statul de drept este compromis”, a scris, joi seară, pe Facebook, Kelemen Hunor.Acesta a transmis că formaţiunea protestează faţă de această situaţie şi va cîuta o soluţie parlamentară.„Protestăm vehement împotriva acestei situaţii şi vom căuta o soluţie în Parlament. Principiul trebuie să fie clar pentru toată lumea, inclusiv pentru cei care sunt de rea-credinţă: proprietatea trebuie restituită celui de la care a fost luată în mod abuziv”, a mai transmis liderul UDMR.Înalta Curte de Casaţie şi Justiţie (ICCJ) a unificat practica în ceea ce priveşte retrocedarea unor bunuri imobile care au aparţinut cultelor religioase din România, motivarea deciziei instanţei supreme fiind publicată în Monitorul Oficial, astfel că aceasta a devenit obligatorie.ICCJ a stabilit că sintagma „imobile care au aparţinut cultelor religioase” are în vedere exclusiv patrimoniul unităţilor componente ale cultelor religioase, nu şi patrimoniul unor aşezăminte distincte, înscrise în cartea funciară ca proprietari tabulari.            Editor :  M.L.    
----------------------------------

 Pentagonul lansează o anchetă internă după spitalizările controversate ale șefului Apărării 
Externe
2024-01-11T23:49:12+02:00
         Pentagonul va efectua o anchetă independentă cu privire la două spitalizări secrete ale şefului Apărării, Lloyd Austin, care suferă de cancer de prostată, potrivit unei note interne dată publicității joi, relatează AFP şi Reuters. Pe 22 decembrie, Lloyd Austin a fost internat la spitalul militar Walter Reed unde i s-a făcut o prostatectomie sub anestezie generală, procedură chirurgicală ce presupune îndepărtarea prostatei. Lloyd Austin "şi-a revenit fără probleme după operaţie şi s-a întors acasă a doua zi dimineaţă", au transmis medicii. "Obiectivul acestei anchete este de a studia procesele, procedurile, responsabilităţile şi acţiunile legate de spitalizările ministrului Apărării în perioada decembrie 2023 - ianuarie 2024", se precizează în documentul citat.Lloyd Austin, în vârstă de 70 de ani, a fost diagnosticat cu cancer de prostată la începutul lunii decembrie. El a fost operat pe 22 decembrie, sub anestezie generală, apoi internat din nou de la 1 ianuarie din cauza unor complicaţii.Diagnosticul şi cele două spitalizări nu au fost comunicate celor mai înalți oficiali ai statului, începând cu preşedintele Joe Biden, ceea ce a generat critici în spațiul public, mai ales în rândul republicanilor, în plin an electoral.Ancheta Pentagonului, care va fi condusă de un inspector general independent, urmează să evalueze și dacă procedurile actuale din cadrul Departamentului Apărării sunt "suficiente pentru a asigura raportări adecvate la momentul potrivit şi un transfer eficient de autoritate în cazuri de boală sau indisponibilitate pentru înalţi funcţionari", mai arată nota internă.Polemica, foarte jenantă pentru şeful statului, apare într-un moment în care principala putere militară mondială este implicată în mai multe conflicte majore, din Ucraina până în Orientul Mijlociu.Deşi Casa Albă a admis că această situaţie "nu este una ideală", preşedintele şi-a menţinut "încrederea" în ministrul său, potrivit purtătorilor de cuvânt.Cu toate acestea, Casa Albă a dispus şi o reevaluare a regulilor aplicabile în caz de incapacitate a înalţilor funcţionari.         Pe 22 decembrie, Lloyd Austin a fost internat la spitalul militar Walter Reed unde i s-a făcut o prostatectomie sub anestezie generală. El a fost externat, însă pe 1 ianuarie a revenit la spital, în urma unor complicații postoperatorii,"inclusiv greaţă cu dureri severe în abdomen, şold şi picior", au spus medicii.Pe 2 ianuarie, a fost transferat la terapie intensivă "pentru monitorizare atentă. În timpul acestei internări, ministrul Austin nu şi-a pierdut niciodată conştienţa şi nu a fost pus sub anestezie generală".Internarea de luni, 1 ianuarie, a fost făcută publică abia vineri seara de către Departamentul Apărării, contrar protocolului.Casa Albă nu a fost informată decât la patru zile după ce Lloyd Austin a fost internat, potrivit presei. Preşedintele Joe Biden are "încredere deplină" în ministrul său, în pofida acestei situaţii, a asigurat luni purtătorul său de cuvânt.Însă mai mulţi republicani, printre care Donald Trump, au cerut demiterea sau demisia lui Lloyd Austin. Mai mulţi conservatori au considerat, de asemenea, că situaţia a relevat o lipsă de autoritate sau competenţă din partea preşedintelui american.            Editor :  Andreea Smerea    
----------------------------------

  Video Exclusiv  Cătălin Predoiu: În România sunt în jur de 71.000 de cetăţeni care dețin arme letale de foc 
Actualitate
2024-01-11T23:22:39+02:00
         Ministrul Afacerilor Interne, Cătălin Predoiu, a declarat la Jurnalul de Seară de la Digi24 că în România sunt aproximativ 71.000 de cetăţeni care posedă arme letale de foc, supuse periodic unor controale, iar cazurile recente care au implicat existenţa unor astfel de arme sunt izolate şi nu există niciun risc la nivel de sistem.                     Arafat anunță măsurile după incendiul de la Ferma Dacilor           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Digistoria – cele mai importante evenimente petrecute pe 11 ianuarie        "E departe de a fi un fenomen. Este evident că avem de a face cu două cazuri izolate care nu seamănă deloc unul cu celălalt. (...) Justiţia a declanşat imediat, în urma sesizărilor poliţiei şi a intervenţiei poliţiei, în primă instanţă, procedurile de rigoare. (...) Nu există niciun risc la nivel de sistem, au fost făcute verificări", a declarat Predoiu.Ministrul a răspuns în acest mod unei întrebări referitoare la cele două incidente recente - cazul fostului poliţist din Bucureşti care şi-a ameninţat vecina şi în locuinţa căruia au fost găsite trei pistoale şi cazul angajatului IPJ Covasna care ar fi tras cu o puşcă de vânătoare în direcţia unui bărbat.Cătălin Predoiu a precizat că armele letale aflate legal în proprietatea celor 71.000 de cetăţeni sunt periodic supuse unor controale."În România sunt în jur de 71.000 de cetăţeni care posedă arme letale, de foc, de diverse tipuri - arme de vânătoare, arme de tir sportiv, de autoapărare - şi sunt în jur de 170.000 de astfel de arme de foc.Ele sunt supuse periodic unor controale. În cursul anului 2023 au fost făcute la timp toate aceste controale şi verificări la 99% dintre proprietari. (...) Au fost făcute la timp, au fost făcute sistematic, deci nu există un risc sistemic şi departe de a reprezenta un fenomen cazul acestui poliţist. Fără îndoială că ori de câte ori apar astfel de situaţii trebuie declanşate procedurile şi studiate cauzele care au dus aici", a mai spus ministrul de Interne.             Editor :  Andreea Smerea    
----------------------------------

 S-a născut în 1990, deși mama lui a murit în 1986. Un fotbalist gabonez este suspectat de furt de identitate 
Externe
2024-01-11T23:10:28+02:00
         Mijlocaşul gabonez Guelor Kanga este acuzat de furt de identitate de către Confederaţia Africană de Fotbal, în urma unei plângeri depuse de Federaţia Congoleză de Fotbal, relatează News.ro.         Guelor Kanga (33 de ani) este un internaţional gabonez care se află în mijlocul unui scandal iscat între federaţiile de fotbal din Congo şi Gabon. Conform unei plângeri depuse Federaţia Congoleză de Fotbal, Guelor Kanga ar fi, de fapt, Kiaku Kiaku Kiangana, cetăţean congolez născut în ziua de 5 octombrie 1985, la Kinshasa, în timp ce Kanga s-ar fi născut la Oyem, în Gabon, la 1 septembrie 1990.Federaţia Congoleză a acuzat Federaţia din Gabon, încă din aprilie 2021, că aceasta din urmă ar fi falsificat actele jucătorului, oferindu-i o nouă identitate şi „întinerindu-l” cu patru ani, deşi mama lui Kanga/Kiaku Kiaku ar fi decedat în anul 1986.Confederaţia Africană a preluat cazul în mai 2021, iar acum, în pragul startului Cupei Africii pe Naţiuni, urmează să îl audieze pe Guelor Kanga, pe care l-a acuzat de furt de identitate.Guelor Kanga a jucat până acum, în Europa, pentru echipele Rostov, Steaua Roşie Belgrad – unde evoluează actualmente – şi Sparta Praga. El are 64 de selecţii şi 2 goluri marcate pentru Gabon, iar în palmaresul său figurează patru titluri şi trei cupe în Serbia, şi câte o cupă atât în Cehia, cât şi în Rusia.            Editor :  I.C    
----------------------------------

 FOTO. Zeci de oameni din Suceava s-au trezit cu mașinile blocate în gheață după o avarie la rețeaua de apă 
Actualitate
2024-01-11T23:03:30+02:00
         Zeci de locuitori dintr-un cartier din Suceava și-au găsit mașinile blocate într-un strat gros de gheață, după o avarie la rețeaua de apă, transmite Monitorul de Suceava.         Apa scursă pe stradă s-a transformat într-un strat gros de gheață, care a cuprins roțile mașinilor.Potrivit presei locale, avaria a avut loc la rețeaua de apă potabilă a orașului, din cauza temperaturilor foarte scăzute, iar mai multe străzi au fost afectate.Unii oameni au încercat să facă haz de necaz și au glumit, spunând că vor fi nevoiți să aștepte venirea primăverii pentru a-și „recupera” mașinile.            Editor :  B.C.    
----------------------------------

 SUA și UK pregătesc acțiuni împotriva rebelilor Houthi din Yemen, după ce Iranul a confiscat o navă în regiune 
Externe
2024-01-11T22:59:14+02:00
         Premierul britanic Rishi Sunak urmează să îşi informeze cabinetul joi seara cu privire la posibile lovituri britanice şi americane asupra rebelilor Houthi din Yemen, care sunt susţinuţi de Iran. Mişcarea vine după ce Iranul a confiscat joi un petrolier cu ţiţei irakian destinat Turciei, ca represalii pentru confiscarea anul trecut a aceluiaşi vas şi a petrolului său de către Statele Unite. Acţiunile de ambele părţi ar putea alimenta tensiunile regionale, informează news.ro.         La rândul său, purtătorul de cuvânt pentru securitate naţională de la Casa Albă, John Kirby, a avertizat că SUA vor contracara atacurile continue ale rebelilor Houthi asupra transportului maritim din Marea Roşie. Vorbind la Washington, Kirby a declarat că vor exista „consecinţe”, dacă grupul yemenit nu îşi va înceta atacurile. Oficialii Pentagonului spun că grupul a lansat până acum 27 de atacuri asupra navelor, începând de la 19 noiembrie.„Guvernul iranian trebuie să elibereze imediat nava şi echipajul acesteia", a declarat presei purtătorul de cuvânt al Departamentului de Stat, Vedant Patel, citat de AFP, informează Agerpres.„Această sechestrare ilegală a unei nave comerciale este cel mai recent exemplu al comportamentului Iranului, sau permis de Iran, care vizează perturbarea comerţului internaţional", a adăugat el         Houthi, un grup susţinut de Iran care controlează o mare parte din Yemen, afirmă că vizează transportul maritim care se îndreaptă spre Israel în semn de susţinere a aliatului său, Hamas, care luptă împotriva forţelor israeliene în Gaza.Potrivit presei de la Londra, premierul britanic Rishi Sunak urma să îşi informeze joi seara cabinetul cu privire la probabilitatea unor lovituri militare britanice şi americane împotriva rebelilor Houthi în Yemen. Premierul va ţine o teleconferinţă cu cabinetul, iar alte personalităţi de rang înalt de la Westminster, care nu fac parte din guvern, se aşteaptă să fie informate la scurt timp după aceea. Secretarul britanic al apărării, Grant Shapps, a declarat miercuri că lumea ar trebui să „urmărească acest spaţiu”, atunci când a fost întrebat despre loviturile occidentale împotriva ţintelor Houthi.O şedinţă de informare la Pentagon, în Washington era, de asemenea, în curs de desfăşurare.Iranul a confiscat joi un petrolier cu ţiţei irakian destinat Turciei, ca represalii pentru confiscarea anul trecut a aceluiaşi vas şi a petrolului său de către Statele Unite, a relatat presa de stat iraniană. Capturarea vasului St Nikolas, sub pavilionul Insulelor Marshall, coincide cu săptămâni de atacuri ale miliţiilor Houthi, care au vizat rutele de transport maritim din Marea Roşie.„După furtul de petrol iranian de către Statele Unite, anul trecut, petrolierul St Nikolas a fost confiscat de către Marina iraniană în această dimineaţă, cu un ordin judecătoresc. Acesta se află în drum spre porturile iraniene”, a anunţat agenţia semi-oficială de ştiri Fars, citând un comunicat al Marinei iraniene.Nava St Nikolas a fost confiscată de Statele Unite anul trecut în cadrul unei operaţiuni de aplicare a sancţiunilor. Aceasta naviga sub un alt nume, Suez Rajan. În urma acestei acţiuni, Iranul a avertizat SUA că "nu va rămâne fără răspuns".Vasul St Nikolas a fost abordat joi dimineaţa de intruşi înarmaţi în timp ce naviga în apropiere de oraşul Sohar din Oman, potrivit firmei britanice de securitate maritimă Ambrey, iar sistemul său de urmărire AIS a fost oprit în timp ce se îndrepta spre portul iranian Bandar-e-Jask. "Comunicarea cu petrolierul St Nikolas, sub pavilionul Insulelor Marshall şi deţinut de armatorul grec Empire Navigation, a fost întreruptă în jurul orei 06:30 pe 11 ianuarie în apele Omanului", a declarat rafinăria turcă Tupras, confirmând că a cumpărat încărcătura de la compania de stat irakiană SOMO.Nava a încărcat aproximativ 145.000 de tone de petrol în portul irakian Basra şi se îndrepta spre Aliaga, în vestul Turciei, prin Canalul Suez, a declarat Empire Navigation pentru Reuters, confirmând că a pierdut contactul cu nava.Petrolierul este deservit de un echipaj de 19 persoane, dintre care 18 cetăţeni filipinezi şi un cetăţean grec, a precizat Empire Navigation.În timp ce rebelii Houthi din Yemen au atacat începând din octombrie nave comerciale în Marea Roşie pentru a-şi arăta sprijinul pentru gruparea militantă palestiniană Hamas în lupta sa împotriva Israelului, aceste incidente s-au concentrat în strâmtoarea Bab el-Mandel, la sud-vest de Peninsula Arabică. Incidentul de joi este situat mai aproape de Strâmtoarea Ormuz, între Oman şi Iran.Nava Suez Rajan transporta peste 980.000 de barili de ţiţei iranian anul trecut când a fost sechestrată şi petrolul confiscat în cadrul operaţiunii de aplicare a sancţiunilor americane. Statele Unite au declarat la vremea respectivă că Corpul Gărzilor Revoluţionare Islamice din Iran (IRGC) a încercat să trimită petrol iranian de contrabandă în China, încălcând astfel sancţiunile americane. Nava nu a putut descărca ţiţeiul iranian timp de aproape două luni şi jumătate, de teama unor sancţiuni secundare asupra navelor folosite pentru descărcarea acestuia. După descărcarea încărcăturilor, a fost redenumită St Nikolas.            Editor :  M.L.    
----------------------------------

 Președintele Sanitas, după deblocarea a mii de posturi din Sănătate: „Insuficient. Nu se va înscrie nimeni la concurs” 
Actualitate
2024-01-11T21:53:26+02:00
         Preşedintele Sanitas Bucureşti, Viorel Huşanu, a declarat, joi seară, că deblocarea unui număr de 7.600 de posturi din sănătate nu este decât un prim pas, considerat insuficient de sindicalişti. El a mai afirmat că, deşi posturile s-au deblocat, nu se va înscrie nimeni la concurs.         Ptrivit News.ro, Viorel Huşanu a fost întrebat joi, la Medika TV, despre deblocarea posturilor din sănătate.“Se pare că domnul premier a reuşit să îi facă să se înţeleagă pe cei doi miniştri, cel la Sănătate şi cel de la Finanţe, şi chiar să găsească soluţii. Dar deblocarea unui număr de 7.600 de posturi nu este decât un prim pas, insuficient, spunem noi, în acest moment. Chiar dacă posturile s-au deblocat, vom vedea că nu se va înscrie nimeni la concurs. Sunt anumite zone care au fost deblocate şi anul trecut şi au rămas descoperite pentru că ori nu s au prezentat, ori au venit şi după prima lună, văzând salariul şi volumul de muncă, au renunţat. Am constatat astăzi că s-au deblocat toate solicitările din zona UPU. UPU se află în spitale de urgenţă, spitalele de urgenţă se află în subordinea Ministerului Sănătăţii şi ştim cu toţii că în subordinea Ministerului Sănătăţii sunt cele mai mici sporuri, cu 30% mai mici decât într-un CPU dintr-un spital mai mic”, a afirmat liderul de sindicat.El a precizat că deşi aceste posturi se vor debloca, nu va exista adresabilitate.         “Vom constata cu toţii că acolo nu avem adresabilitate chiar dacă se vor debloca şi ele se vor debloca tardiv. Probabil primele angajări se vor face în luna martie, ori noi avem urgenţe acum. Credeam că o metodă mai uşoară de ocupare a acestor posturi, cum s-a întâmplat în pandemie pe o perioadă determinată, era mai eficientă în acest moment. Dar este de salutat această iniţiativă. Noi vom continua protestele, pentru că, pe lângă aceste deblocări, noi am solicitat şi ne menţinem solicitarea şi pentru venituri mai mari pentru toate categoriile. Medicii sunt pe al doilea contract de gărzi foarte prost plătiţi, la nivelul anului 2018. Să nu mai spun de restul personalului medical care a ajuns să câştige undeva aproape de salariul minim pe economie. Noi vom continua protestele, ne organizăm şi în februarie vom avea şi acea grevă”, a mai transmis Viorel Huşanu.Întrebat câte semnături au fost strânse pentru declanşarea grevei generale, preşedintele Sanitas Bucureşti a răspuns: “Ieri aveam 50 000. Astăzi am fost prin spitale bucureştene şi, surpriză, vor să se înscrie pe listă şi cei care nu sunt în sindicat. Deci probabil vom avea mult mai multe semnături decât am estimat iniţial.El a adăugat că sunt cerute măriri salariale pentru toate categoriile de personale din sănătate.“Noi solicităm măriri de venituri pentru toate categoriile, de la TESA, la asistent sau medic. Într-adevăr, avem situaţii în zona TESA unde un salariat, un muncitor câştigă 2.500 de lei net. Avem situaţii cu asistenţi medicali care pleacă acasă între 3.500 şi 4.500. Avem medici stomatologi la cabinetele şcolare care pleacă cu 5000 de lei acasă sau în spitale, chiar cu 7.000 de lei. Acesta este salariul mediu pentru Bucureşti. Deci orice salariat din Bucureşti poate câştiga aceste salarii, nu trebuie să fii medic sau asistent”, a mai transmis Viorel Huşanu. El a precizat şi care vor fi următorii paşi ai protestelor.“Pe 18 ianuarie va fi un Consiliu Naţional în Bucureşti, care va decide următorii paşi, următorii paşi însemnând vom face o pichetare, un miting, o grevă de avertisment şi probabil în februarie, dacă nu se rezolvă până atunci acea grevă de care tot vorbim, grevă generală”, a explicat preşedintele Sanitas Bucureşti.            Editor :  I.C    
----------------------------------

 Nicușor Dan: Nu m-a întrebat nimeni de protestul fermierilor, nici măcar prefectul. E dreptul lor să protesteze 
Actualitate
2024-01-11T21:50:28+02:00
         Primarul general al Capitalei, Nicușor Dan, a afirmat joi seara că nu l-a contactat nimeni în legătură cu protestul fermierilor și transportatorilor, care încearcă să ajungă cu autovehiculele lor până în Piața Victoriei.         „Nu m-a consultat nimeni în legătură cu protestul fermierilor. Eu am autorizat absolut toate protestele, chiar și pe cele împotriva mea. Dar acum, nu m-a întrebat nimeni. Nici măcar prefectul nu m-a contactat.Probabil că în Piața Victoriei sunt garduri puse de Jandarmerie mai mult pentru protecție. Așa este protocolul. Dar, în opinia mea este un drept al lor să protesteze”, a declarat Nicușor Dan, la Realitatea.La Jurnalul de Seară de la Digi24, prefectul Capitalei, Rareş Hopincă, a explicat că dreptul de a protesta este reglementat de Constituţie şi apărat de statul român, dar toată lumea trebuie să respecte legea şi a punctat că este nevoie de obţinerea unei autorizaţii, sens în care trebuie depusă o cerere la Primăria Capitalei.         „Dacă nu se suprapune cu alte proteste sau alte evenimente, va fi acordată (autorizaţia - n.r.), pentru că respectăm drepturile oricărei persoane din această ţară să protesteze, dar trebuie să ne asigurăm în acelaşi timp că locuitorii municipiului Bucureşti sunt în siguranţă şi că inclusiv persoanele care protestează sunt în siguranţă”, a adăugat prefectul Capitalei.Fermierii care participă la un protest cu tractoare pe șosele au ajuns la marginea Bucureștiului, după ce au spart barajul poliției de la intersecția Centurii cu drumul spre Chiajna. Protestatarii au intrat în localitate, iar poliția încearcă din nou să-i oprească din drum.             Editor :  I.C    
----------------------------------

  Exclusiv  Prefectul Capitalei, după ce Simion s-a dus la protestele fermierilor: „Sunt deturnate politic. Nu e momentul” 
Actualitate
2024-01-11T21:45:22+02:00
         Protestele fermierilor şi transportatorilor sunt deturnate politic și nu este momentul „ca anumite revendicări să fie instrumentate de un partid extremist”, a declarat prefectul Capitalei, Rareş Hopincă, la Jurnalul de Seară de la Digi24, după ce preşedintele AUR, George Simion, a ajuns, joi seara, la Chiajna, unde se află fermierii şi transportatorii care vor să protesteze în Bucureşti.                     Predoiu, despre confruntările dintre fermieri și polițiști           Transportatorii și fermierii blochează țara pe model german           Barbu, despre protestul "spontan" transportatori-fermieri           Burduja spune că vor mai avea loc avarii la rețeaua de termoficare din București           Femeie amenințată de un fost polițist, în sectorul 4           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit       „Îmi pare rău să văd că protestele sunt deturnate politic, pentru că nu cred că este momentul ca anumite nemulţumiri şi anumite revendicări să fie instrumentate politic de un partid extremist”, a spus Rareş Hopincă la Digi24.Întrebat ce părere are referitor la faptul că George Simion a spus că sunt prea multe forţe de ordine, prefectul Hopincă a afirmat că acestea îşi fac datoria, pentru că trebuie să menţină un climat de ordine publică în Capitală.Rareş Hopincă a explicat că dreptul de a protesta este reglementat de Constituţie şi apărat de statul român, dar toată lumea trebuie să respecte legea şi a punctat că este nevoie de obţinerea unei autorizaţii, sens în care trebuie depusă o cerere la Primăria Capitalei.„Dacă nu se suprapune cu alte proteste sau alte evenimente, va fi acordată (autorizaţia - n.r.), pentru că respectăm drepturile oricărei persoane din această ţară să protesteze, dar trebuie să ne asigurăm în acelaşi timp că locuitorii municipiului Bucureşti sunt în siguranţă şi că inclusiv persoanele care protestează sunt în siguranţă”, a adăugat prefectul Capitalei.            Editor :  B.C.    
----------------------------------

  Video Exclusiv  Predoiu, despre aderarea aeriană și maritimă la Schengen: Procesul este ireversibil. Statutul de membru Schengen nu poate fi ridicat 
Actualitate
2024-01-11T21:36:15+02:00
         Ministrul de Interne Cătălin Predoiu a declarat la Jurnalul de Seară de la Digi24 că nu trebuie să existe temeri în privința aderării maritime și aeriene a României la Schengen și că nu vom pierde ce am câștigat deja, doar pentru că nu avem un termen clar și pentru aderarea cu granițele terestre. "Procesul este ireversibil. Statutul de stat membru Schengen nu mai poate fi ridicat României decât dacă renunță România la această calitate, ceea ce nu se pune problema", a spus oficialul. Întrebat dacă ar putea înainta o dată la care România ar putea intra și cu granițele terestre în spațiul de liberă circulație, Predoiu a declarat că nu se poate hazarda să precizeze o dată, însă a explicat că România trebuie să reia negocierile și discuțiile în acest sens cu toate statele UE care au îngrijorări cu privire la fenomenul migraționist, la terorism și la războiul din vecinătate.                     Arafat anunță măsurile după incendiul de la Ferma Dacilor           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Digistoria – cele mai importante evenimente petrecute pe 11 ianuarie       "Procesul este ireversibil. Statutul de stat membru Schengen nu mai poate fi ridicat României decât dacă renunță România la această calitate, ceea ce nu se pune problema. Insist, sunt gata să demonstrez oricui că este un bun pas înainte către o poziție care ne avantajează în perspectiva imediată, inclusiv în discuțiile privind ridicarea controalelor la frontiera terestra. Este un pas pe care nu îl vom face înapoi. Urmează un nou pas înainte.Trebuie să respectăm în continuare criteriile tehnice, acordurile Schengen, să aplicăm toate deciziile care constituie acquis-ul comunitar Schengen, pentru că sunt mai multe decizii, mai multe regulamente, fără îndoială trebuie să continuăm să facem acest lucru. Dar o facem la un nivel de performanță de vârf în rândul membrilor spațiului Schengen", a declarat Cătălin Predoiu.În ceea ce privește declarația ministrului de Interne al Austriei, înaintea semnării acordului, care califica orice discuție despre aderarea terestră drept o fantezie, ministrul de Interne a spus că Austria nu a avut intenția să fie agresivă și că MAI și autoritățile române au avut o bună cooperare și comunicare cu oficialii austrieci.         "Nu știu dacă a folosit acest termen, dar au fost declarații recente, inclusiv pe parcursul discuțiile purtate la final de decembrie și ca răspuns la un set de speculații care s-au făcut în România, Bulgaria și Austria în legătură cu obiectul discuțiilor, e adevărat că pe tot parcursul anului 2023, ministerul de Interne austriac a fost ferm și clar că pentru Austria nu intră u vot pe frontiera terestră, subliniind în același timp că poziția nu este îndreptată împotriva României, ci este dictată de alte probleme pe care Austria le are în legătură cu funcționarea spațiului Schengen și care se întemeiază pe prevederile unui tratat puțin cunoscut în detaliile sale tehnice, de unde și o serie de interpretări greșite. Sunt probleme tehnice care trebuie explicate. Dincolo de această declarație, care n-a fost în sine o declarație agresivă la adresa României, ci una care să clarifice poziția Austriei, am avut o bună comunicare și cooperare cu miniștrii din Bulgaria și Austria", a mai spus ministrul de Interne.În ceea ce privește data la care România ar putea intra cu granițele terestre în Schengen, Predoiu a delcarat că nu se hazardează să înainteze o dată clară, în contextul în care discuțiile și negocierile trebuie reluate la nivelul UE. "Nu mă hazardez să precizez o dată. E clar că vom reîncepe discuțiile și demersurile imediat în 2024. Următorul Consiliu JAI e un punct de start, vom începe aceste discuții, inclusiv președinția belgiană are pe ordinea de zi discuții privind funcționalitatea Schengen - în această marjă e o bună ocazie de a relua discuțiile, dar nu doar în CJAI, ci și în plan bilateral și multilateral. Aș vrea să subliniez că aceste discuții trebuie purtate cu mai multe state membre, nu doar cu Austria, pentru că foarte multe țări au temeri, preocupări, îngrijorări cu creșterea fenomenului migraționism, cu terorismul în Europa, cu conflictul din vecinătatea UE", a mai explicat ministrul.            Editor :  Andreea Smerea    
----------------------------------

  Exclusiv  Predoiu, despre confruntările dintre fermieri și polițiști: „Nu vor intra în oraș dacă nu vor obține autorizație de protest” 
Actualitate
2024-01-11T21:19:14+02:00
         Ministrul de Interne, Cătălin Predoiu, a declarat joi, la Jurnalul de Seară de la Digi24, referitor la protestul fermierilor, că „organele de ordine nu fac altceva decât să aplice legea”, făcând apel la rațiune și calm din partea tuturor. Ministrul a mai explicat că aceștia nu vor intra în oraș dacă nu vor obține autorizație de protest.                     Prefectul Capitalei, după ce Simion s-a dus la protestele fermierilor           Arafat anunță măsurile după incendiul de la Ferma Dacilor           Transportatorii și fermierii blochează țara pe model german           Barbu, despre protestul "spontan" transportatori-fermieri           Burduja spune că vor mai avea loc avarii la rețeaua de termoficare din București           Femeie amenințată de un fost polițist, în sectorul 4           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți       „Organele de ordine aplică legea și numai legea. Dacă vreți să forțez, eu, dacă m-aș urca la volanul unui autocamion și aș încerca să intru în Centrul Capitalei aș fi oprit. Nu facem altceva decât să aplicăm legea și le mulțumesc celor care o fac cu promptitudine, fermitate și tact. Situația este sub control. Au încercat să intre, li s-a explicat și mă bucur că nu s-au făcut forțări iraționale și nu au derapat. Fac apel să rămână în litera și în spiritul legii. Așa este normal”, a explicat ministrul.El a mai spus că trebuie să existe autorizație de zonă, adăugând că sunt două tipuri, cea pentru a circula într-o anumită zonă și una pentru protest.„Trebuie să aibă autorizație de zonă. Sunt două tipuri, una este de a circula într-o anumită zonă și una pentru un protest. Au fost situații în care astfel de mașini au avut astfel de autorizații și au pătruns până în centrul orașului, dar pe baza unui act legal. Înțeleg de la domnul prefect, căruia îi mulțumesc că a discutat cu presa, că nu ar fi o problemă dacă dânșii intră într-un dialog normal cu autoritățile pentru a obține aceste autorizații”, a mai spus Cătălin Predoiu.Ministrul a făcut apel la cei care își exprimă nemulțumirea în acest fel să nu încalce legea          Ministrul a făcut apel la cei care își exprimă nemulțumirea în acest fel să nu încalce legea și să nu pună în pericol polițiștii, jandarmii sau cetățenii.„Fac apel la cei care își exprimă nemulțumirea și cererile în acest fel să nu încalce legea, să nu pună în pericol polițiștii, jandarmii sau cetățenii. Au și ei drepturi, inclusiv la integritate fizică. Riscul face parte din meseria de polițisit, jandarm, salvator etc., dar este condamnabil când riscul este produs în mod voit de un alt cetățean. Legea va fi aplicată și să nu se conteze pe o derogare de astfel de atribuții din partea forțelor de ordine”, a mai declarat Predoiu.Întrebat dacă se va încheia protestul, Predoiu a explicat că „forțele de ordine au transmis un mesaj prin modul în care au acționat, că nu se poate continua astfel, că orice forțare nu are niciun fel de șansă de a prevala”.„Fac apel la rațiune, calm din partea tuturor. Există căi legale, proceduri, autorizații care pot fi emise, mijloace democratice organizate prin lege, există toate căile posibile pentru a se obține astfel de autorizații”, a conchis Cătălin Predoiu, la Digi24.Fermierii care participă la un protest cu tractoare pe șosele au ajuns la marginea Bucureștiului, după ce au spart barajul poliției de la intersecția Centurii cu drumul spre Chiajna. Protestatarii au intrat în localitate, iar poliția încearcă din nou să-i oprească din drum.            Editor :  B.C.    
----------------------------------

  Video  Digistoria – cele mai importante evenimente petrecute pe 11 ianuarie 
Digistoria – cele mai importante evenimente petrecute pe 11 ianuarie
2024-01-11T20:28:04+02:00
                     Digistoria – cele mai importante evenimente petrecute pe 10 ianuarie           Digistoria – cele mai importante evenimente petrecute pe 9 ianuarie           Digistoria – cele mai importante evenimente petrecute pe 6 ianuarie           Digistoria – cele mai importante evenimente petrecute pe 5 ianuarie           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale       1922 - ȘANSĂ LA VIAȚĂ         Leonard Thompson, un băiat de 14 ani din Canada, a devenit, acum 102 ani, primul om din lume care a primit insulină pentru tratarea diabetului de tip 1.Thompson era pe moarte, la un spital pentru copii din Toronto. Soluția din prima injecție avea o impuritate, ce a provocat o reacție alergică. A doua doză a fost bună.Insulina, creată de doi cercetători canadieni cu câteva luni înainte, i-a salvat viața copilului. Înainte de insulină, diabetul de tip 1 ucidea bolnavii în câteva zile.         1927 - ÎNCEPUTUL ACADEMIEI AMERICANE DE FILMLouis B. Mayer, șeful studioului de film MGM, a anunțat crearea unei instituții care să rezolve conflictele de muncă din lumea filmului și care să schimbe imaginea industriei.Mayer a făcut anunțul în fața a 36 de oameni din industria filmului, pe care i-a invitat la un dineu în Los Angeles. Academia de film este instituția visată de Louis B. Mayer.Academia acordă anual Premiile Oscar, care celebrează excelența în lumea filmului. Prima gală Oscar a avut loc în 1929, la 2 ani după anunțul ambițios al șefului MGM.2020 - PRIMUL DECES DIN CAUZA COVID-19Autoritățile din Wuhan, China, au anunțat, acum 4 ani, primul deces "oficial" din cauza COVID-19. Era vorba de un bărbat de 61 de ani care vizitase piața de pește.Anunțul a fost făcut cu o zi înainte de cea mai mare sărbătoare a Chinei, când sute de milioane de oameni se înghesuie în trenuri ca să meargă în satele de origine.În ciuda decesului, autoritățile chineze au anunțat că virusul se transmite de la om la om abia pe 20 ianuarie. COVID-19 a ucis aproape 7 milioane de oameni, oficial.            Editor :  B.C.    
----------------------------------

 După ce l-a făcut imbecil, președintele Argentinei l-a invitat pe Papa Francisc în vizită 
Externe
2024-01-11T20:13:55+02:00
         Noul preşedinte al Argentinei, Javier Milei, îl invită pe Papa Francisc  în ţara sa natală, a anunţat joi purtătorul de cuvânt al şefului statului argentinian, în ceea ce pare a fi o „ramură de măslin” întinsă suveranului pontif după criticile din ultimii ani la adresa acestuia, informează Reuters.         Milei solicită ca Papa să viziteze Argentina, întrucât „prezenţa şi mesajul său vor contribui la unificarea ţării şi ne vor da puterea colectivă necesară pentru a apăra pacea, a munci pentru prosperitate şi a îmbunătăţi situaţia ţării”, a declarat purtătorul de cuvânt prezidenţial Manuel Adorni în conferinţa de presă periodică.În trecut, Javier Milei a vorbit despre Papă folosind expresiile „imbecil” şi „omul diavolului pe Pământ”, dar după ce a fost ales preşedinte, în noiembrie anul trecut, şi-a schimbat atitudinea, utilizând cuvintele „Sfinţia Sa”.Biroul prezidenţial a precizat că Milei şi Papa au discutat telefonic după scrutinul prezidenţial din Argentina, noul preşedinte al acestei ţări exprimându-şi speranţa că suveranul pontif va vizita ţara „foarte curând”.            Editor :  B.C.    
----------------------------------

 Harvard a fost dată în judecată de studenţi evrei care acuză universitatea de antisemitismul din campus 
Externe
2024-01-11T20:42:29+02:00
         Universitatea Harvard a fost dată în judecată de studenţi evrei care acuză instituția că a permis ca proliferarea rapidă a antisemitismului în campusul său, relatează Reuters. Cei 6 studenți acuză în plângerea depusă că Harvard a aplicat selectiv politicile antidiscriminare şi nu i-a apărat pe studenţii evrei de hărţuire, ignorând cererile acestora de a fi protejați. De asemenea, ei au reclamat cadrele universitare, pe care le acuză că susțin violența antisemită și răspândesc propaganda împotriva evreilor.         "Ținând cont de istoria sa, este de neconceput că Harvard ar permite ca orice alt grup, în afară de evrei, să fie ţinta unor abuzuri similare sau că ar permite, fără reacţie, ca studenţii şi profesorii să îndemne la anihilarea oricărei alte ţări cu excepţia Israelului", se arată în plângere.Studenţii solicită un ordin judecătoresc pentru a opri presupusele încălcări de către Harvard ale Capitolului VI din Legea drepturilor civile din 1964, care interzice beneficiarilor de fonduri federale să permită discriminarea pe bază de rasă, religie şi origine naţională.Ei au dat în judecată universitatea la opt zile după ce preşedinta Harvard, Claudine Gay, a demisionat, fiind criticată pentru modul în care a gestionat antisemitismul în urma atacului Hamas din 7 octombrie 2023 asupra Israelului. Ea s-a confruntat, de asemenea, cu acuzaţii de plagiat.         Harvard nu a dat declarații imediate cu privire la plângerea studenţilor, care a fost depusă la tribunalul federal din Boston.Printre reclamanţi se numără Alexander Kestenbaum, care este student la Harvard Divinity School, cinci studenţi anonimi de la şcolile de Drept şi de Sănătate Publică de la Harvard, precum şi organizaţia nonprofit «Students Against Antisemitism».Alte univesităţi, printre care New York University, University of California, Berkeley şi University of Pennsylvania, se confruntă deopotrivă cu procese similare.Instituţiile academice din întreaga lume au fost zguduite de dispute privind libertatea de exprimare şi dreptul de a protesta de când a izbucnit războiul dintre Israel şi Hamas în Gaza.În noiembrie, Departamentul de Educaţie al SUA a deschis o anchetă privind modul în care Harvard a gestionat antisemitismul în campus, după ce a început anchete şi la alte câteva şcoli.Un grup de experţi din Camera Reprezentanţilor examinează, de asemenea, modul în care Harvard gestionează antisemitismul, solicitând o serie de materiale de la preşedintele interimar Alan Garber şi de la Penny Pritzker, membru senior al Harvard Corp.Studenții acuză universitatea de standarde dublePotrivit plângerii, antisemitismul nu este o noutate la Harvard, care a fost fondată în 1636 şi se numără printre cele mai prestigioase universităţi din lume, dar a luat amploare după atacul Hamas. Mai mult de 30 de grupuri de studenţi ai universității au semnat o petiţie a doua zi după atac, în care au blamat Israelul.Reclamanţii se plâng că Harvard a avut nevoie de o zi pentru a răspunde, oferind o reacție plină de "platitudini", fără a condamna petiţia sau teroriștii Hamas şi fără a oferi sprijin studenţilor evrei.Dar, după ce un camion cu panouri cu identitatea membrilor grupurilor care susţineau petiţia, Harvard a răspuns rapid, spunând că îi va proteja pe acei studenţi de "atacul respingător asupra comunităţii noastre", se arată în plângere."Standardele duble" ale Harvard sunt nejustificate, se arată în plângere.Doi dintre studenţii de la Drept, ambii "vizibil evrei" din felul în care se îmbracă, au declarat că au fost remarcați și opriți de colegi într-o sală a studenților de la Facultatea de Drept, pe care Harvard a permis protestatarilor antievrei să o ocupe şi în care s-au scandat sloganuri precum "glorie martirilor".În plângere se mai spune că prejudecăţile la Harvard se extind chiar şi la concursul de admitere, existând o presupusă scădere cu 60% a numărului de studenţi evrei faţă de cotele pe care şcoala le avea în urmă cu un secol."Harvard, cea mai importantă universitate americană, a devenit un bastion al urii şi hărţuirii antievreieşti galopante", se arată în plângere.Acţiunea în instanţă solicită despăgubiri și mai cere ca Harvard să suspende sau să exmatriculeze studenţii care se implică în acțiuni antisemite şi să returneze donaţiile condiţionate de angajarea unor profesori antisemiţi sau de promovarea unui program de studii antisemit."Este clar că Harvard nu îşi va corecta în mod voluntar problema profundă a antisemitismului", a declarat avocatul studenţilor, Marc Kasowitz, a cărui firmă a intentat, de asemenea, procesele împotriva NYU şi Penn.Claudine Gay, fosta preşedintă a Harvard, a demisionat după ce a întârziat să condamne atacul Hamas şi după ce a ezitat în mărturia sa din 5 decembrie din Congres, nereuşind să spună definitiv că apelul la genocidul evreilor a încălcat codul de conduită al Harvard.Preşedintele Penn University a demisionat, de asemenea, după ce a oferit o mărturie similară în cadrul aceleiaşi audieri.            Editor :  Andreea Smerea    
----------------------------------

 Spitalele din România care reintroduc obligativitatea purtării măștii chirurgicale, din cauza valului de viroze 
Actualitate
2024-01-11T19:54:34+02:00
         Masca redevine obligatorie, de vineri, în Spitalul Județean Satu Mare. Măsura a fost luată din cauza numărului tot mai mare de viroze, gripă și COVID-19. În plus, pacienții vor avea dreptul la un singur vizitator pe zi, iar durata vizitelor se reduce la 10 minute/persoană. Și Spitalul Județean Bistrița-Năsăud anunță că purtarea măștii în unitatea medicală este obligatorie. Totodată, începând de joi, vizitele la pacienții internați în secțiile Boli Infecțioase, Pneumologie și Pediatrie au fost sistate.         Explozia de cazuri de viroze, gripă și COVID-19 a determinat conducerea Spitalului Județean Satu Mare să ia măsuri în drastice: timp redus pentru vizite, dar și obligativitatea purtării măștii chirurgicale în spital atât de către personalul medical, cât și de pacienți și rudele acestora."Având în vedere contextul epidemiologic actual privitor la cazurile de viroze cu transmitere aerogenă, inclusiv gripa și Covid 19, la nivelul unităților medicale din Satu Mare se impun următoarele reguli:purtarea măștii de protecție de către întreg personalul medico-sanitar și de către aparținători, în momentul intrării în toate locațiile SJUSM, inclusiv în Ambulatoriul de specialitate;pacienții și aparținătorii care se prezintă la consultație sau internare vor purta mască;vizitele aparținătorilor la bolnavi în SJUSM se vor rezuma la o singură persoană pentru fiecare pacient;timpul de vizitare se reduce pe durata a 10 minute pentru fiecare vizitator în intervalul 16:00-17:00, zilnic; Cu excepția: A.T.I. zilnic în interval orar 11:00-12:00; Secția Neonatologie Compartimentul Terapie Intensivă Neonatal și Prematuri zilnic în intervalul orar 11:00-12:00.Pentru următoarele secții cu risc: Neonatologie, Obstetrică, Pediatrie vizitatorii sunt admiși doar în spațiile destinate", au transmis reprezentanții Spitalului Județean Satu Mare.Și Spitalul Județean Bistrița-Năsăud a luat măsuri pentru a preveni extinderea cazurilor de infecții respiratorii. Astfel, începând de joi, toate vizitele la pacienții internați în secțiile Boli Infecțioase, Pneumologie și Pediatrie au fost sistate. Și aici masca chirurgicală redevine obligatorie."În celelalte secții, programul de vizită se desfășoară de luni până duminică și în sărbătorile legale între orele 13.00-17.00. La Secția ATI, programul de vizită este de luni până duminică, între orele 11.30-12.30 şi 13.00-14.00. Pentru pacienții critici, vizitele sunt posibile și în afara intervalului orar menționat, cu cerere aprobată de medicul șef de secție și medicul curant sau medicul de gardă (după caz). Unitatea medicală precizează că este obligatorie purtarea măștii de protecție facială pe tot parcursul vizitei în spital. Suplimentar, în funcție de patologia pacientului vizitat, la îndrumarea personalului medical, echipamentul de protecție poate fi mai mult decât masca facială. De asemenea, potrivit prevederilor legale, este interzisă vizitarea pacienților de către aparținătorii care prezintă semne clinice de infecții acute, motiv pentru care aceștia sunt rugați să evite vizitele la patul bolnavului, pentru a preveni transmiterea infecţiilor", au transmis reprezentanii Spitalului Clinic Județean de Urgență Bistrița.             Editor :  Izabela Zaharia    
----------------------------------

 Sindicatul Fermierilor Patrioţi respinge orice implicare în protestul fermierilor 
Opinie și promovare politică
2024-01-11T19:37:40+02:00
         Conducerea Sindicatului Fermierilor Patrioţi dezaprobă şi respinge orice implicare în organizarea şi desfăşurarea mitingului spontan al fermierilor, care se desfăşoară în această perioadă.         „Dorim să subliniem că membrii Consiliului Director nu au fost consultaţi sau informaţi cu privire la această acţiune şi nu îşi asumă nicio responsabilitate pentru aceasta”, a transmis Sindicatul Fermierilor Patrioţi.Sute de transportatori din toată ţara participă, joi, la a doua zi de protest. Camioane din toată ţara au pornit către Bucureşti încă de dimineața, pentru a se alătura angajaţilor firmelor de transport care protestează pe centura Capitalei.Reprezentanţii Cancelariei Prim-ministrului au avut, joi, la Palatul Victoria, o întâlnire cu reprezentanţi ai transportatorilor din toate zonele României.În urma consultărilor, s-a agreat ca cel mai târziu până la sfârşitul săptămânii viitoare să fie stabilită o întâlnire de lucru între reprezentanţii transportatorilor care au participat la consultările de la Guvern şi cei ai Autorităţii de Supraveghere Financiară pentru a discuta aspectele semnalate în legătură cu Asigurarea de Răspundere Civilă Auto (RCA) şi a găsi soluţii aplicabile la problematicile semnalate de transportatori.           
----------------------------------

 Răsturnare de situație în Polonia: Președintele îi va grația din nou pe cei doi foști miniștri condamnați la închisoare 
Externe
2024-01-11T19:17:22+02:00
         Preşedintele conservator polonez Andrzej Duda a anunţat joi că va lansa o procedură de graţiere a doi deputaţi membri ai partidului din care provine, formaţiunea Lege şi Justiţie (PiS), care au fost arestaţi marţi seară de poliţie din palatul prezidenţial, unde-şi găsiseră refugiu şi au fost imediat încarceraţi pentru executarea unei pedepse de doi ani de închisoare, transmite France Presse, citată de Agerpres.         „Am decis (...) să lansez procedura de graţiere”, a declarat Andrzej Duda, după o întâlnire cu soţiile celor doi deputaţi, pe care i-a descris drept „primii deţinuţi politici după 1989”. Şeful statului a mai spus că va cere procurorului general eliberarea lor imediată.Poliţia a intrat marţi seară în palatul prezidenţial după ce a primit ordinul să-i aresteze pe fostul ministrul de Interne Mariusz Kaminski şi pe fostul adjunct al acestuia, Maciej Wasik, care se refugiaseră în reşedinţa preşedintelui.Cei doi politicieni au fost amnistiaţi de preşedintele Duda în 2015 în urma unei condamnări pentru abuz în serviciu şi fals cu privire la fapte săvârşite în anul 2007. Mariusz Kaminski era atunci şeful biroului central anti-corupţie şi a fost acuzat în acel dosar că i-a înscenat unui politician un caz de corupţie.După învestirea guvernului condus de Tusk, Curtea Supremă a invalidat decizia de amnistiere, invocând că ea a fost semnată de preşedinte înaintea pronunţării sentinţei definitive, care a venit în decembrie 2023. Între timp, Curtea Constituţională, în care majoritatea judecătorilor au fost numiţi pe vremea fostului guvern, a stabilit că decizia de amnistiere din 2015 este valabilă.În urma condamnării definitive, celor doi deputaţi le-au fost anulate mandatele de parlamentar, ceea ce ei şi preşedintele Duda contestă, iar după ce au fost încarceraţi au intrat în greva foamei.            Editor :  B.C.    
----------------------------------

  Video  Fermierii au forțat intrarea în București, dar au fost opriți de poliție. Simion și Șoșoacă s-au dus să-i instige, dar au fost huiduiți 
Actualitate
2024-01-12T08:57:31+02:00
         Transportatorii și fermierii au forțat joi seară intrarea în Capitală cu tractoarele. Au vrut să ajungă în Piața Victoriei dar nu aveau autorizație și au fost blocați de forțele de ordine. Vineri dimineață, protestatarii cu utilajele sunt la Chiajna, pe șoseaua de centură.         ACTUALIZARE 21:20 Diana Șoșoacă a discutat și cu colonelul Marius Velicu din Jandarmerie: „Sunteți foarte obosit...Dvs veniți deja obosit de acasă, este? Ce v-a obosit? Viața de zi cu zi pe care v-o dă Ciolacu? După care vă dă ordine? De ce? Că e un fătălău căruia îi e frică de proteste? Ăsta e Ciolacu, un cioflingar, un fătălău, căruia îi e frică de proteste. El nu suportă protestele, îi e frică. Pe el nu-l contestă nimeni. Pe bune? Despre ce vorbim? Pentru ce îi opriți pe amărâții ăștia să meargă?”.            Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Burduja spune că vor mai avea loc avarii la rețeaua de termoficare din București           Femeie amenințată de un fost polițist, în sectorul 4           Un pistol al unui fost ofițer SRI a fost furat din casă           Inconștiență extremă la metrou           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit       ACTUALIZARE 20:40 Și senatoarea extremistă Diana Șoșoacă s-a dus la Chiajna, unde i-a confruntat pe jandarmi. Aceasta și George Simion au fost huiduiți de oameni. Liderul AUR a plecat spre localitatea Afumați.  ACTUALIZARE Rareș Hopincă, prefectul Capitalei, intervenție la Digi24: „Am fost în rândurile celor care protestează în Militari-Chiajna și am făcut o invitație la dialog, am solicitat ca o delegație a celor care protestează acolo să vină împreună cu mine la sediul instituției Prefectului, am discutat inclusiv la nivelul Cancelariei Premierului, unde 3 consilier de stat sunt pregătiți pentru a asculta revendicările persoanelor care protestează.          Este neclar pentru mine motivul pentru care insistă să se protesteze și nu prezintă o listă concretă și foarte clară a acestor revendicări. Îmi pare rău că aceste proteste sunt deturnate politic, pentru că nu cred că este momentul ca anumite nemulțumiri și revendicări să fie instrumentate politic de un partid extremist. Forțele de ordine își fac datoria pentru că trebuie să mențină un climat de ordine publică în Municipiul București. După cum am spus și protestatarilor, există căi legale pentru organizarea protestelor. Dreptul de a protesta este reglementat de Constituție și apărat de statul român, dar toată lumea trebuie să respecte legea, trebuie o autorizație.Asociațiile reprezentative ale transportatorilor nu recunosc acei transportatori care protestează în paralel. La fel stau lucrurile și în cazul asociațiilor reprezentative ale agricultorilor, ceea ce nu înseamnă totuși că persoanele care protestează nu sunt agricultori sau transportatori”.  ACTUALIZARE 20:30 Liderul AUR George Simion s-a dus joi seară în Chiajna, localitate limitrofă a Bucureștiului unde protestatarii fermieri au încercat să treacă cu tractoarele de un blocaj al Jandarmeriei și Poliției. Parlamentarul i-a instigat pe manifestanți la a protesta, acuzând forțele de ordine că nu-i lasă.    „Ce drept aveți dumneavoastră să ne îngrăditi dreptul de a trece? Arătați-mi un indicator! Aveți ceva care ne interzice?”, a strigat un protestatar la un polițist care încerca să comunice cu aceștia. În cele din urmă, tractoarele au trecut pe lângă mașina de Poliție, agenți și jandarmii care au rămas pe margine, la ieșirea de pe centura Capitalei, uitându-se la ce se petrece.Prefectul Bucureștiului, Rareș Hopincă, a încercat să tempereze protestul, discutând cu fermierii.  Protestatarii i-au transmis prefectului Capitalei că nu au ce discuta cu el şi i-au propus să ia o hârtie cu cerinţele lor să o pună pe masa Guvernului, întrucât problemele pot fi rezolvate de premier şi miniştrii Agriculturii şi Transporturilor. În replică, prefectul Hopincă a punctat că este reprezentantul Executivului la nivelul municipiului Bucureşti. El a menţionat că ministrul Transporturilor a primit trei asociaţii ale transportatorilor joi dimineaţa. „S-a decis în cadrul discuţiilor continuarea acestora până la momentul identificării de soluţii reale”, a precizat prefectul. Rareş Hopincă a subliniat că dreptul de a protesta este garantat de Constituţie şi a făcut apel la manifestanţi să depună o solicitare de autorizare a acţiunii lor la Primăria Capitalei.În Chiajna, fermierii au întâlnit un nou baraj al Poliției și Jandarmeriei în Chiajna, care de data aceasta a fost format din mașini care blochează șoseaua. Unii protestatari nu au vrut să se legitimeze în fața polițiștilor iar scandalul a urmat.  Scopul protestatarilor, inclusiv al transportatorilor, nemulțumiți că Guvernul le-a ignorat cererile, este să ajungă cu autovehiculele lor în Piața Victoriei.Ministrul Agriculturii, Florin Barbu, a afirmat miercuri, legat de protestul "spontan" al transportatorilor la care s-au alăturat şi câţiva fermieri, că până în acest moment, la ministerul Agriculturii nu a primit nicio revendicare, pentru că nicio asociaţie nu îşi asumă acest protest. El susține că acțiunea este "masiv distribuită pe reţelele sociale de un partid politic" care "încearcă să câştige capital de imagine sau un procent în plus în sondaje".Sute de transportatori din toată ţara participă, joi, la a doua zi de protest. Camioane din toată ţara au pornit către Bucureşti, pentru a se alătura angajaţilor firmelor de transport care protestează deja pe centura Capitalei. Între timp, o delegaţie a transportatorilor a fost primită pentru discuţii la Palatul Victoria.Citește și: Asigurătorii răspund transportatorilor care protestează. UNSAR: Tarifele RCA sunt deja plafonateRevendicările transportatorilor: Plafonarea RCA la 5.000 de lei la B 0 şi posibilitatea suspendării acoperirii poliţelor (RCA/CMR/casco) când un camion nu este în uz şi prelungirea automată a valabilităţii.Scurtarea timpilor de trecere a frontierei prin modificarea OG 43 şi respectarea Regulamentului European 1100/2008 privind controalele în vămi (care prevede eliminarea controalelor maselor şi dimensiunilor din punctele de trecere a frontierelor pentru a fluidiza traficul prin frontiere)- Reintroducerea toleranţelor la depăşirile de greutate/gabarit, aşa cum prevăd şi normele europene şi evitarea dublei taxări- Mutarea controlelor rovinietei, cântarului şi al măsurării gabaritului pe teritoriul naţional/la cel puţin 15 km de punctul de trecere a frontierei, respectând astfel şi Regulamentul European 1100/2008 privind controalele în vămi (care prevede eliminarea controalelor maselor şi dimensiunilor din punctele de trecere a frontierelor pentru a fluidiza traficul prin frontiere)Alocaţii de cazare/alocaţii de hrană- Acordarea alocaţiei de cazare neimpozabilă de 265 lei/zi pentru salariaţii bugetari să se acorde şi angajaţilor din privat, fără documente justificative.- Introducerea unei alocaţii de hrană pentru lucrătorii detaşaţi, neimpozabilă, în valoare de 40 euro/zi, care să se adauge la plafonul maxim de 87,5 euro/zi în limita căruia se poate acorda indemnizaţia de detaşareReglementarea unui mediu de concurenţă loială în transporturi:- Reglementarea unei legi anti-dumping prin care se pedepseşte prestarea unui serviciu la un tarif care nu acoperă costurile implicate (poate fi aplicată la nivelul întregii economii pentru interzicerea activităţii economice sub costuri). Impunerea unui tarif minim de referinţă.- Obligaţia plăţii timpilor de aşteptare a camioanelor la încărcare/descărcare care depăşesc 2 ore- Obligaţia plăţii serviciului prestat de şofer de încărcare/descărcare a mărfii în/din camion sau interzicerea acestui serviciu - Obligativitatea expeditorilor de a prezenta la licenţiere o asigurare de risc financiar sau orice altă formă de garanţie bancară în limita căreia poate încheia tranzacţia- Responsabilizarea beneficiarului mărfii, care a asigurat încărcarea camionului, în cazul în care la cântar se constată altă greutate decât în documentePosibilitatea recuperării unui procent din acciza la combustibil pentru firmele de transportControlul camioanelor ucrainene pe teritoriul României în egală măsură cu al celor româneşti. Rezolvarea problemelor de acces în Portul Constanţa care au devenit din ce mai acute de când sunt atât de multe camioane ucrainene care intră zilnic în port.                  Editor :  Alexandru Costea    
----------------------------------

  Foto  Au fost reluate lucrările pe A7. Când se va circula pe primii 50 de km din Autostrada Ploieşti – Buzău 
Economie
2024-01-11T19:47:23+02:00
         CNAIR anunţă, joi, că au fost reluate lucrările şi pe primele loturi din Autostrada Ploieşti – Buzău, iar mobilizarea de pe şantier face posibilă deschiderea circulaţiei până la sfârşitul acestui an pe primii 49,35 km din A7.         ”Au fost reluate lucrările şi pe primele loturi din Autostrada Ploieşti – Buzău (63,25 km), între Dumbrava şi Pietroasele! Mobilizarea în şantier a crescut pe Lotul 1 (Dumbrava – Mizil) şi pe Lotul 2 (Mizil – Pietroasele), parte din A7 (Autostrada Moldovei)”, a transmis, joi, CNAIR, într-o postare pe pagina de Facebook, potrivit News.ro.Sursa citată a precizat că progresul fizic este de 43% pe lotul 1 şi de 41,2% pe lotul 2, ”ceea ce face posibilă deschiderea circulaţiei până la sfârşitul acestui an pe primii 49,35 km din A7”.Potrivit companiei, în prezent, pe lotul 1 se desfăşoară lucrări de reprofilare taluze şi montare prefabricate pentru podeţe, în timp ce pe lotul 2 a început instalarea grinzilor, montarea dalelor şi a elementelor prefabricate pentru podeţe.         Directorul General al CNAIR, Cristian Pistol, a atras, însă, atenţia că mobilizarea în şantier trebuie să crească progresiv, în special pe lotul Mizil – Pietroasele. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Lotul 1 (Dumbrava -Mizil): 21 kmAntreprenor: Asocierea Impresa Pizzarotti&SPA - Pizzarotti SA - Retter Projectmanagement SRL;Durată contract: 20 de luni (execuţie);Valoare contract: 1,46 miliarde de lei, fără TVA;Ordin de începere: 22.08.2022;Stadiu actual: 43%;Termen deschidere: 2024.Lotul 2 (Mizil – Pietroasele): 28,35 kmAntreprenor: Asocierea SC Coni SRL – Trace Group Hold PLC;Durată contract: 20 de luni (execuţie);Valoare contract: 1,24 miliarde de lei, fără TVA;Ordin de începere: 12.08.2022;Stadiu actual: 41,2%;Termen deschidere: 2024.Construcţia ambelor loturi este finanţată prin PNRR. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media                   Editor :  I.C    
----------------------------------

 Kelemen Hunor avertizează că urmează un an dezastruos: „Mulţi primari au intrat în panică după comunicarea bugetelor” 
Actualitate
2024-01-11T19:01:01+02:00
         Preşedintele UDMR, Kelemen Hunor, a declarat joi, la Oradea, că a primit numeroase semnale de panică din rândul primarilor din ţară în legătură cu bugetul anului 2024, aceştia fiind nemulţumiţi de trecerea la guvern a impozitului pe venit, transmite Agerpres.         „Am văzut astăzi, ieri şi veţi vedea în zilele următoare o panică la nivelul autorităţilor locale, mai ales la nivel de municipii, oraşe mari, fiindcă ceea ce noi am spus în decembrie anul trecut se adevereşte. Sunt probleme uriaşe. Colegii au primit cifrele pentru acest an şi astăzi m-au sunat foarte mulţi primari spunând că urmează un an dezastruos. Fiindcă după foarte mulţi ani, Guvernul a luat următoarea decizie: impozitul pe venit nu ajunge sută la sută la autorităţile locale aşa cum am reuşit după foarte multe discuţii, chiar din 2017, să realizăm acest deziderat, adică tot ce înseamnă impozit pe venit să rămână la autorităţile locale, cum este şi normal”, a declarat, într-o conferinţă de presă, Kelemen Hunor.Liderul UDMR a amintit că acum, Guvernul a impus în Legea bugetului o schimbare radicală, prin care impozitul pe dividende, impozitul pe pensii şi alte două-trei venituri mai mici ajung la Ministerul de Finanţe, deci în bugetul central, nu la autorităţile locale.„Asta înseamnă că marile oraşe, municipii, rămân cu câteva zeci, chiar sute de milioane de lei în minus. Şi degeaba am propus un amendament la legea bugetului, ministerul de Finanţe nu a fost de acord, coaliţia nu a fost de acord să revenim la situaţia bine consacrată, prin care impozitul pe venit rămâne la dispoziţia autorităţilor locale”, a precizat Kelemen.El avertizează că autorităţile locale se vor confrunta din nou cu lipsa banilor pentru investiţii         El a avertizat că, pe la mijlocul anului, autorităţile locale se vor confrunta din nou cu lipsa banilor pentru investiţii sau pentru proiecte mari.„Este o realitate pe care am văzut-o din momentul prezentării bugetului şi deja nici bine nu am intrat în anul nou că autorităţile locale, după comunicarea cifrelor, au intrat în panică. Deci va fi nevoie de o intervenţie, dar care să nu fie arbitrară, ci trebuie o intervenţie pe buget, pe bugetele locale şi undeva la mijlocul anului vom vedea că nu sunt bani pentru investiţii, nici pentru proiecte mari, fiindcă aceste sume rămân la dispoziţia guvernului”, a mai menţionat liderul UDMR.Kelemen Hunor s-a aflat joi în Bihor pentru pregătirea alegerilor din acest an, „un an superelectoral, nu numai în România, ci pe întreg mapamondul”, când patru miliarde de oameni se vor prezenta la alegeri.„Aşa ceva nu s-a mai consemnat niciodată de când există istorie scrisă. Cam jumătate din populaţia Pământului va vota şi va decide soarta ţărilor respective”, a punctat Kelemen Hunor.            Editor :  B.C.    
----------------------------------

 Klaus Iohannis a acceptat propunerile Alinei Gorghiu de numire a procurorilor-șefi de secție de la DNA și Parchet 
Actualitate
2024-01-11T19:00:54+02:00
         Președintele României, Klaus Iohannis, a semnat joi, două decrete, pentru numirea Mihaielei Moraru-Iorga în funcția de procuror-șef al Secției de comabatere a corupției din DNA și a lui Remul-Iulian Popa în funcția de procuror-șef al Secției de urmărire penală din Parchetul de pe lângă Înalta Curte de Casație și Justiție (PICCJ), informează Administrația Prezidențială.         Ambii procurori-șefi au fost numiți pe o perioadă de 3 ani.„Cu privire la propunerile de numire în funcţii de conducere a procuroarei Mihaiela Moraru-Iorga şi a procurorului Remus-Iulian Popa, Secţia de procurori a emis avize negative”, conform unui comunicat de presă publicat de ministerul Justiției și preluat de news. ro. „În aplicarea art. 148, alin. (2) din Legea nr.303/2022 privind statutul judecătorilor şi procurorilor, la data de 10.01.2024 la sediul Ministerului Justiţiei s-a desfăşurat un nou interviu cu cei doi candidaţi, în cadrul căruia au fost avute în vedere şi aspectele reţinute în avizele Consiliului Superior al Magistraturii”.După finalizarea interviului, au avut loc consultări extinse privind modul în care fiecare dintre candidaţi şi-a susţinut candidatura, în considerarea rolului membrilor comisiei de a o sprijini pe ministra justiţiei în desfăşurarea acestuia, a mai precizat sursa menţionată.         În urma interviului desfăşurat la data de 10 ianuarie şi după analiza întregii proceduri de selecţie, ministra Justiţiei a decis să continue procedura prin transmiterea către Preşedintele României a propunerilor de numire în funcţiile de conducere ale celor doi candidaţi.Mihaiela Iorga-Moraru, revocată de Laura Codruța Kovesi în 2017Conform Agerpres, Mihaiela Iorga-Moraru a mai lucrat la DNA în mandatul lui Daniel Morar şi apoi al Laurei Codruţa Kovesi, cu ultima intrând într-un conflict care s-a lăsat cu procese în instanţă.Astfel, în iulie 2017, Kovesi a semnat un ordin de revocare a Mihaielei Iorga-Moraru din funcţia de procuror DNA pe motiv că nu a înregistrat un denunţ în conformitate cu dispoziţiile legale şi nu l-a prezentat spre repartizare procurorului-şef al secţiei din care făcea parte.La rândul ei, Mihaiela Iorga-Moraru şi-a dat şefa în judecată, cerând despăgubiri de 10.000 de euro, susţinând că asupra ei au fost făcute presiuni de ordin moral şi emoţional. Procesul s-a încheiat cu anularea ordinului de revocare, fără plata unor despăgubiri.Tot atunci, Mihaiela Iorga-Moraru susţinea că între ea şi Laura Codruţa Kovesi exista o tensiune, determinată 'probabil' de faptul că nu a dat curs 'anumitor solicitări', referindu-se şi la un dosar în care era implicată Elena Udrea.CSM a admis cererea de revocare, iar Mihaiela Iorga-Moraru a fost mutată la Parchetul de pe lângă Judecătoria Bacău, însă nu a stat nicio zi acolo, fiind delegată imediat la Parchetul General.Conflictul dintre cele două a continuat după ce DNA a anunţat că a identificat mai multe nereguli în activitatea Mihaielei Iorga-Moraru, în biroul său fiind găsite o sumă de bani şi mai multe bunuri neînregistrate.Ulterior, în noiembrie 2017, Mihaiela Iorga-Moraru a fost pusă sub acuzare de DNA Ploieşti şi trimisă, peste câteva luni, în judecată, pentru că l-ar fi ajutat pe omul de afaceri Florian Walter, care era urmărit internaţional şi cercetat de DIICOT, scopul fiind acela de a îngreuna cercetările şi tragerea la răspundere penală a acestuia. Ulterior, rechizitoriul întocmit de DNA Ploieşti a fost anulat de Instanţa supremă.Apoi, în februarie 2018, Mihaiela Iorga-Moraru a afirmat la o televiziune că Laura Codruţa Kovesi a chemat-o în birou şi a întrebat-o dacă ar putea urgenta dosarul unui fost ministru al cărui nume era vehiculat pentru postul de premier, însă Kovesi a negat că ar fi avut loc o asemenea discuţie.În iulie 2018, Kovesi a fost revocată din funcţia de procuror-şef al DNA, printr-un decret semnat de preşedintele Klaus Iohannis, în timp ce Mihaiela Iorga-Moraru promova la Secţia specială, structură creată pentru a se ocupa exclusiv de infracţiunile săvârşite de magistraţi.            Editor :  M.L.    
----------------------------------

 Rezultate LOTO 6/49, Joker, 5/40, Noroc - joi, 11 ianuarie 2024. Reportul la 6/49, la categoria I, este de peste 4,66 milioane de euro 
Actualitate
2024-01-11T18:50:34+02:00
         Joi, 11 ianuarie 2024, au avut loc noi trageri Loto 6/49, Noroc, Joker, Noroc Plus, Loto 5/40 și Super Noroc, după ce la tragerile loto de duminică, 7 ianuarie, Loteria Română a acordat 24.405 câștiguri în valoare totală de peste 1,83 milioane de lei.         Numerele câștigătoare de joi, 11 ianuarie 2024 Loto 6/49: 2, 33, 13, 18, 15, 14Noroc: 5 0 6 1 1 1 2Joker: 30, 27, 37, 24, 28  +10Noroc Plus: 5 2 0 2 8 5Loto 5/40: 7, 10, 39, 1, 26, 24Super Noroc: 1 2 2 7 0 0Report la 6/49, la categoria I, de peste 4,66 milioane de euroLa Loto 6/49 se înregistrează, la categoria I, un report în valoare de peste 23,20 milioane de lei (peste 4,66 milioane de euro), iar la Noroc este în joc un report cumulat în valoare de peste 7,58 milioane de lei (peste 1,52 milioane de euro).La Joker, categoria I, sunt în joc 4,53 milioane de euroLa Joker, la categoria I, se înregistrează un report în valoare de peste 22,54 milioane de lei (peste 4,53 milioane de euro), iar la categoria a II-a este în joc un report în valoare de peste 127.600 de lei (peste 25.600 de euro). La Noroc Plus se înregistrează, la categoria I, un report în valoare de peste 97.200 de lei (peste 19.500 de euro).Peste 113.000 de euro se pot câștiga la Loto 5/40, categoria ILa Loto 5/40 este în joc, la categoria I, un report în valoare de peste 562.900 de lei (peste 113.000 de euro), iar la categoria a II-a se înregistrează un report în valoare de peste 37.000 de lei. La Super Noroc este în joc un report cumulat în valoare de peste 24.900 de lei.Rezultatele de duminică, 7 ianuarieLoto 6/49: 15, 34, 46, 31, 45, 26Noroc: 7 3 9 3 4 8 7Joker: 45, 23, 15, 9, 7 + 19Noroc Plus: 9 0 5 9 7 8Loto 5/40: 36, 20, 10, 4, 7, 2Super Noroc: 4 1 7 9 5 3            Editor :  B.C.    
----------------------------------

 O angajată de la Poliția Locală Craiova și-ar fi pus colegii să-i gireze mai multe împrumuturi, iar acum ei îi plătesc datoriile 
Actualitate
2024-01-11T18:38:59+02:00
         O angajată a Poliției Locale Craiova este acuzată de colegi că i-a escrocat, după ce i-ar fi pus să gireze pentru ea mai multe împrumuturi, iar acum ei îi plătesc datoriile. În total, ar fi vorba de 7 angajați ai instituției și de alți 4, din exterior. Din cauză că femeia nu și-ar plăti ratele, oamenii spun că au ajuns să aibă popriri pe conturi. Contactată de jurnaliștii de la Gazeta de Sud, femeia susține că și ea ar fi girat pentru ei și, deci, ar fi vorba de un sprijin reciproc. "Nu am făcut asta intenționat (...) m-au copleşit problemele", a mai declarat aceasta.         În total, 7 dintre angajații Poliției Locale Craiova ar fi implicați în scandal. Ei spun că femeia i-a convins să îi fie giranți pentru a contracta mai multe credite la diferite CAR-uri din oraş. Ulterior, scrie sursa citată, funcţionara nu şi-a mai plătit ratele, iar ei au fost executaţi silit. Salariile acestora au fost înjumătăţite, din cauza popririlor. De teama că vor rămâne fără case, unii dintre ei și-ar fi vândut proprietățile."A insistat să o girăm ca să-şi amenajeze casa, să bage gaze, să facă îmbunătăţiri. Am girat-o pentru trei împrumuturi. L-am târât şi pe soţul meu în situaţia asta, că am zis să o ajutăm. Acum plătim 4.000 de lei din pensie în fiecare lună. Ea s-a împrumutat la toate CAR-urile din oraş, în total a împrumutat peste 300 de milioane, cam aşa, mai are banca de 100 de milioane", spune nașa femeii."Am girat-o la vreo cinci CAR-uri. A profitat de buna credinţă a noastră. Ne-a minţit că închide un CAR şi că face altul, că îl închide pe altul. Degeaba spune ea că ne-a girat pe noi, pe mine m-a girat o singură dată pentru o sumă mică. (...) Pe unii ne-a dus la unele CAR-uri, pe alţii la alte CAR-uri. Noi, ulterior am aflat unii de alţii. Mie mi se opreşte jumătate din salariu. Am ajuns şi eu în imposibilitatea să-mi plătesc propriile credite. Eu la salariu mai iau 2.000 de lei. Vom merge în instanţă, am făcut demersurile necesare", spune un angajat al Poliţiei Locale care susţine că a fost escrocat de colega sa.         "Toţi suntem disperaţi. Din câte ştiu eu sunt 11 persoane de care a profitat, suntem şapte din cadrul Poliţiei Locale şi patru din afară. Eu sunt cea mai disperată, am o poprire de 2.150 de lei şi mai primesc în mână 1.700 de lei, în condiţiile în care cresc singură trei copii. (..) Ea spune că ne-a girat pe unii dintre noi, păi eu am girat-o la opt CAR-uri şi ea m-a girat o singură dată", se plânge o altă angajată a Poliţiei Locale Craiova."Eu am girat-o la trei CAR-uri, unul de 7 mii, apoi a mai făcut altul ca să-şi facă îmbunătăţiri prin casă, cel mai mare împrumut este de 80 de mii de lei. Pe mine nu m-a girat niciodată, eu am ajutat-o mereu, dar acum am făcut greşeala vieţii. Am girat-o şi ea îşi plătea sporadic ratele, din aprilie anul trecut, noi plătim ratele. Eu plătesc pentru poprire 2.000 de lei. (...) Avem coleg care a girat-o şi a fost nevoit să-şi înstrăineze casa, că-i puneau sechestru pentru datoriile ei”, spune o altă colegă.Contactată de jurnaliștii de la Gazeta de Sud, femeia spune că ar fi vorba, de fapt, de un ajutor reciproc."Ne-am girat între noi. Eu plătesc pentru ei. Din 2022 şi eu plătesc pentru alţii. Eu am plătit pentru o altă colegă şi câte 2.000 de lei, fapt pentru care m-am încurcat cu ale mele. Eu pot dovedi cu chitanţe. Eu i-am girat şi pe naşi. M-au dat şi în Parchet şi s-a dovedit că nu este adevărat ce susţin ei. Sunt o femeie singură care am fost încurcată de alte persoane. Eu nu am făcut asta intenţionat. Eu am plătit toată viaţa mea CAR-uri. Acum am ajuns într-o încurcătură din cauza unor persoane care m-au lăsat aşa. Eu nu am mai putut, am şi eu un singur venit. Eu am girat un coleg, el nu a plătit şi eu dau bani pentru el de anul trecut. Nu toată lumea este bine intenţionată. Să aibă toată lumea răbdare, aşa cum am şi eu. M-am rugat de fetele de la contabilitate să nu-mi oprească toată suma. La CAR la fel, poate nu duceam rata întreagă, dar m-au înţeles. M-am împrumutat de colo, de colo, ca să fac faţă cu cheltuielile. Oamenii se plâng, oamenii sunt răi. Eu i-am rugat să ne ajutăm, să vorbim la CAR, să pună unul 100 de lei, să pună unul 50 de lei, ca să nu ajungem la executor. Ei s-au gândit să-mi facă rău. Asta este, a fost un timp mai prost, m-au copleşit problemele. Eu plătesc mai mult pentru alţii, decât plătesc pentru mine. Concluzia este că ne-am girat între noi, nici nu mai ţin socoteală câte am de plătit. Sunt lucruri încurcate şi eu pot să mă plâng. Persoanele astea vor să mă vadă în puşcărie, să mă vadă că eu am făcut o înşelăciune. Şi eu am girat vreo cinci persoane. Îmi trimit mesaje şi mă ameninţă. O să-mi revin pe linia de plutire, dar ei nu au înţeles, sunt foarte răutăcioşi. Mă simt foarte vinovată, dar nu am nici o putere. Eu am să-mi consult avocata, să nu aibă repercusiuni”, a spus angajata Poliţiei Locale pentru sursa citată.Întrebat de situația din instituția pe care o conduce, directorul Poliției Locale Craiova le-a spus jurnaliștilor: "Nu am ce să comentez eu sub niciun aspect".            Editor :  Izabela Zaharia    
----------------------------------

 Medvedev avertizează că anumite atacuri ale Ucrainei asupra Rusiei riscă să atragă un răspuns nuclear 
Externe
2024-01-11T18:36:19+02:00
         Dmitri Medvedev, fost președinte al Rusiei și colaborator apropiat al lui Vladimir Putin, a avertizat joi că orice atacuri ucrainene asupra unor locuri din Rusia din care se lansează rachete, folosind arme livrate de SUA şi aliaţii lor, riscă să atragă un răspuns nuclear din partea Moscovei, transmite Reuters.Dmitri Medvedev, în prezent vicepreşedinte al Consiliului de Securitate al Federaţiei Ruse, a afirmat că unii comandanţi militari ucraineni iau în considerare lovirea cu rachete cu rază lungă furnizate de Occident a unor locuri din Rusia de lansare a rachetelor.El nu a oferit alte detalii despre presupusul plan şi numele comandanţilor vizaţi.''Ce înseamnă acest lucru? Înseamnă un singur lucru şi anume că ei riscă să fie activat paragraful 19 al fundamentelor politicii de stat a Rusiei în domeniul descurajării nucleare'', a scris Medvedev pe aplicaţia Telegram.''Acest lucru ar trebui să fie reamintit'', a adăugat fostul preşedinte rus.Riscul unei escaladări nucleare a sporit de la începerea invaziei ruse în Ucraina.SUA şi Rusia sunt de departe cele mai mari puteri nucleare: Vladimir Putin controlează 5.889 de focoase nucleare, în timp ce preşedintele american Joe Biden 5.244 de focoase nucleare, potrivit Federaţiei Oamenilor de Ştiinţă Americani.                    Editor :  Andreea Smerea    
----------------------------------

 Scandal în SUA. Cadavrele unor deținuți au fost înapoiate familiilor fără organe 
Externe
2024-01-11T18:18:29+02:00
         Cadavrele a doi bărbați care au murit într-o închisoare din Alabama, SUA au fost returnate familiilor fără organe interne, transmite abcnews.go.com, citată de News.ro.         Familia lui Brandon Clay Dotson, care a murit într-o închisoare de stat în noiembrie, a intentat luna trecută un proces federal împotriva Departamentului de Corecție din Alabama și a altora, spunând că trupul său se descompunea și inima îi lipsea când rămășițele sale au fost returnate familiei sale.Într-un dosar depus în instanță săptămâna trecută, fiica lui Charles Edward Singleton, un alt deținut decedat, a declarat că din corpul tatălui ei lipseau toate organele interne când a fost returnat în 2021.Lauren Faraino, un avocat care reprezintă familia lui Dotson, a declarat miercuri că experiența mai multor familii arată că acest lucru „face parte dintr-un tipar”.         Dotson, în vârstă de 43 de ani, a fost găsit mort pe 16 noiembrie la Ventress Correctional Facility. Familia sa a angajat un patolog pentru a face o a doua autopsie și a descoperit că inima lui lipsea. Familia sa a intentat un proces încercând să afle de ce inima lui a fost îndepărtată și au cerut să le fie înapoiată.Mai multe familii au avut experiențe similareFamilia lui Dotson a descoperit, în timp ce căuta informații despre ceea ce s-a întâmplat cu inima lui, că alte familii au avut experiențe similare.Situația care implică corpul lui Singleton este menționată în documentele judiciare depuse de familia lui Dotson săptămâna trecută. În documente, fiica deținutului, Charlene Drake, scrie că o casă funerară i-a spus că trupul tatălui ei a fost adus „fără organe interne”.Ea a scris că directorul funerar i-a spus că „în mod normal, organele se află într-o pungă plasată înapoi în corp după autopsie, dar Charles a fost adus la casa funerară fără organe interne”. Procesul intentat de familia lui Dotson a susținut că inima ar fi putut fi reținută în timpul unei autopsii de stat cu intenția de a o da școlii medicale de la Universitatea Alabama din Birmingham în scopuri de cercetare.Avocații universității au spus că aceasta este o „speculație fără temei” și au scris într-un dosar depus în instanță că universitatea nu a efectuat autopsia și nu a primit niciodată niciunul dintre organele lui Dotson.            Editor :  B.C.    
----------------------------------

 Primele studii privind neparticiparea elevilor la Evaluarea Națională și Bacalaureat. Ministerul Educației anunță măsuri 
Actualitate
2024-01-11T18:16:07+02:00
         Organizarea şi desfăşurarea unui program adaptat şi intensiv de învăţare remedială, monitorizarea prezenţei elevilor şi luarea de măsuri pentru prevenirea şi diminuarea absenteismului sunt unele dintre măsurile pe care Ministerul Educaţiei le-a transmis Inspectoratelor şcolare pentru a fi implementate în şcoli, în urma realizării rapoartelor privind neparticiparea elevilor la Evaluarea naţională şi Bacalaureat, potrivit Agerpres.          Unitatea de Cercetare în Educaţie din cadrul Centrului Naţional de Politici şi Evaluare în Educaţie, instituţie aflată în subordinea Ministerului Educaţiei, a publicat rapoartele de cercetare privind neparticiparea elevilor la Evaluarea naţională pentru clasa a VIII-a şi la examenul naţional de Bacalaureat 2023. „Este pentru prima dată când avem studii de cercetare privind cauzele neparticipării la examenele naţionale - un fenomen complex, influenţat de o diversitate de factori. Mulţumesc Unităţii de Cercetare în Educaţie pentru realizarea acestui instrument esenţial în proiectarea intervenţiilor adecvate de politică publică: acestea trebuie să fie fundamentate pe dovezi şi pe recomandările cercetătorilor în domeniu”, a declarat ministrul Educaţiei, Ligia Deca, citată într-un comunicat. Ministerul Educaţiei a transmis în teritoriu, spre a fi implementate în şcoli, o serie de măsuri, printre care:          - organizarea şi desfăşurarea unui program adaptat şi intensiv de „Învăţare remedială”, cu o frecvenţă săptămânală, pentru elevii din anii terminali care în anul şcolar precedent au avut media generală mai mică de 7, în vederea pregătirii pentru Evaluarea naţională, respectiv examenul de Bacalaureat; - monitorizarea prezenţei elevilor şi luarea măsurilor pentru prevenirea şi diminuarea absenteismului, inclusiv prin introducerea unui sistem de monitorizare a prezenţei la şcoală a elevilor şi de informare permanentă a familiilor acestora. Sesizarea cazurilor de absenteism ridicat la serviciile publice de asistenţă socială şi colaborarea cu acestea în vederea reintegrării elevilor la cursuri; - susţinerea de către Inspectoratele şcolare judeţene şi din Bucureşti a unităţilor de învăţământ în implementarea proiectelor cu finanţare externă (PNRAS, ROSE) în vederea valorificării activităţilor şi resurselor acestora pentru prevenirea abandonului şcolar şi pentru creşterea rezultatelor la examenelor naţionale.            Editor :  A.C.    
----------------------------------

 Ucraina și Ungaria pregătesc o întâlnire „fructuoasă” între Viktor Orban și Volodimir Zelenski: „Sperăm să aibă șanse de succes” 
Externe
2024-01-11T17:47:47+02:00
         Ministrul ungar de Externe, Peter Szijjarto, a anunţat joi o întrevedere pe 29 ianuarie cu omologul său ucrainean, Dmitro Kuleba, pentru a pregăti o întâlnire între liderii celor două ţări vecine care au relaţii tensionate, informează agenţiile France Presse şi MTI, citate de Agerpres.         „Am prevăzut să ne vedem pe 29 ianuarie la Ujgorod”, oraş din vestul Ucrainei cu o importantă comunitate maghiară, a declarat Szijjarto la o conferinţă de presă.Discuţia de la Ujgorod are ca obiectiv „pregătirea terenului pentru o întâlnire la nivel înalt fructuoasă”, a precizat ministrul ungar. Totuşi, a completat el, un summit între premierul ungar, Viktor Orban, şi preşedintele ucrainean,Volodimir Zelenski, „ar avea sens” numai dacă este bine pregătit.În cadrul acestor pregătiri, a explicat Szijjarto, el va examina împreună cu omologul său ucrainean „dacă o întâlnire la nivel înalt ar promova relaţiile bilaterale” şi vor vedea împreună sarcinile necesare, „astfel încât o întâlnire între liderii celor două ţări să aibă şanse de succes”.         Cât despre fondurile europene blocare Ungariei de către Comisia Europeană, şeful diplomaţiei ungare a cerut să nu fie confundate chestiuni „care nu au nimic de-a face una cu alta”.„Ungaria are dreptul la aceste fonduri europene, în mod independent de Ucraina. Aceste fonduri trebuie plătite Ungariei. Comisia Europeană nu are niciun drept să le reţină”, a indicat Peter Szijjarto.Kievul a confirmat la rândul său întâlnirea miniştrilor Kuleba şi Szijjarto, care au avut luna trecută la Bruxelles prima lor discuţie de la lansarea invaziei ruse în Ucraina. Şeful de cabinet al preşedintelui Zelenski, Andrii Iermak, va participa la întâlnirea din 29 ianuarie.În urma „recentelor contacte politice (...), prioritatea este de a organiza o întâlnire” între premierul ungar, Viktor Orban, şi preşedintele ucrainean, Volodimir Zelenski, „în scopul deblocării deciziilor UE cruciale pentru Ucraina”, a declarat purtătorul de cuvânt al MAE ucrainean, Oleg Nikolenko.Orban şi Zelenski nu au avut nicio întâlnire de când a început războiulOrban şi Zelenski nu au avut nicio întâlnire de când a început războiul. Relaţiile dintre Kiev şi Budapesta sunt tensionate, guvernul ungar acuzând încălcarea drepturilor minorităţii maghiare din regiunea Transcarpatia. Aceste relaţii s-au degradat şi mai mult după ce Viktor Orban a refuzat orice sprijin militar pentru Ucraina în războiul acesteia cu Rusia. Orban a avertizat că Ungaria nu va sprijini Ucraina în niciun for internaţional atât timp cât nu sunt restabilite drepturile minorităţii maghiare.Potrivit ministrului Peter Szijjarto, numeroşi etnici maghiari din Ucraina care au fost înrolaţi în armata ucraineană au murit pe front. În luna iunie anul trecut, Rusia a transferat către Ungaria 11 prizonieri de război ucraineni de etnie maghiară, această înţelegere a Budapestei cu Moscova provocând iritarea Kievului.Premierul ungar a renunţat în decembrie în Consiliul European la veto-ul său faţă de lansarea negocierilor de aderare ale Ucrainei la UE, în schimb a blocat un ajutor financiar al UE pentru Ucraina în valoare de 50 de miliarde de euro, decizie luată în contextul tensiunilor Budapestei cu Kievul şi blocării de către Comisia Europeană a fondurilor europene ce revin Ungariei, al cărei guvern este acuzat de Bruxelles că încalcă statul de drept.Comisia Europeană a deblocat înaintea summitului din decembrie 10,2 miliarde de euro din fondurile de coeziune pentru Ungaria, plus 920 de milioane de euro din planul european REPowerEU, dar alte fonduri europene (de coeziune şi pentru planul de redresare post-pandemie) de peste 21 de miliarde de euro rămân în continuare îngheţate.În acest timp, Viktor Orban cere deblocarea tuturor fondurilor europene, despre care afirmă că i-au fost retrase ţării sale abuziv din motive politice de către Comisia Europeană care dezaprobă opoziţia guvernului ungar faţă de migraţia ilegală sau faţă de mişcarea LGBT şi consideră că, în ce priveşte ajutorul financiar destinat Ucrainei, acesta nu trebuie acordat din bugetul UE.În timp ce continuă discuţiile cu Budapesta pentru deblocarea veto-ului faţă de ajutorul pentru Ucraina înaintea unui nou summit european programat pentru 1 februarie, Comisia Europeană caută soluţii alternative, cum ar fi contractarea unui împrumut de 20 de miliarde de euro şi oferirea acestei sume Ucrainei. Ungaria se opune şi acestei scheme de împrumut, care seamănă cu cea de finanţare a planului european de relansare post-pandemie, avertizând că în final tot statele UE vor trebui să achite acest credit mai târziu prin propriile lor contribuţii la bugetul comunitar.            Editor :  B.C.    
----------------------------------

 Scandal în traficul din București. Un șofer a fost înjunghiat de un altul, după o ceartă aprinsă 
Actualitate
2024-01-11T17:43:07+02:00
         Doi bărbaţi s-au bătut în trafic, pe o stradă din Sectorul 4 al Capitalei, iar unul dintre ei a fost înjunghiat în umăr.         ”În această dimineaţă, 11 ianuarie 2024, în jurul orei 08.30, poliţişti din cadrul Direcţiei Generale de Poliţie a Municipiului Bucureşti - Secţia 16 Poliţie au fost sesizaţi, prin sistem 112, cu privire la faptul că, la o intersecţie din Sectorul 4, ar fi avut loc o altercaţie în trafic, în urma căreia, o persoană ar fi fost agresată fizic. Poliţiştii care s-au deplasat cu operativitate la faţa locului au constatat că cele sesizate se confirmă, fiind identicaţi doi bărbaţi, în vârstă de 33, respectiv 35 de ani, implicaţi în eveniment”, a transmis, joi, Poliţia Capitalei, potrivit News.ro.Sursa citată a precizat că, în urma divergenţelor, bărbatul de 35 de ani i-ar fi provocat răni celuilalt, la nivelul umărului, cu un obiect tăietor-înţepător.”Ulterior, persoana vătămată a fost transportată la o unitate medicală, pentru îngrijiri de specialitate. De asemenea, bărbatul de 35 de ani a fost condus la sediul subunităţii pentru audieri”, a mai transmis Poliţia.Cercetările sunt continuate de către poliţişti din cadrul Secţiei 16 Poliţie, sub supravegherea Parchetului de pe lângă Judecătoria Sectorului 4.             Editor :  I.C    
----------------------------------

  Video  Un călugăr a luat la bătaie un bărbat într-un autobuz din Constanța 
Actualitate
2024-01-11T17:39:13+02:00
         Un bărbat îmbrăcat în haine de călugăr a bătut un alt bărbat într-un autobuz din municipiul Constanța.         În imaginile publicate de Replica de Constanța, filmate de un alt pasager, presupusul călugăr îl lovește pe celălalt bărbat cu pumnii și picioarele.            „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Sursa video: Replica de ConstanțaConflictul între călugăr și bărbatul de 38 de ani bătut ar fi pornit de la un schimb de replici.         Bătaia s-a încheiat cu intervenția șoferului, care i-a dat jos pe amândoi din autobuz.Potrivit presei locale, Arhiepiscopia Tomisului a anunțat, legat de acest eveniment, că bărbatul îmbrăcat în călugăr nu face parte din clerul bisericesc.Poliția a deschis un dosar penal pentru loviri și alte violențe și încearcă să-l identifice și localizeze pe agresor.            Editor :  V.M.    
----------------------------------

  Video  Șpagă pentru pensionare anticipată. Un medic din Gorj și-a cumpărat 3 apartamente din banii luați mită 
Actualitate
2024-01-11T17:53:28+02:00
         Patru cadre medicale din Gorj au ajuns după gratii pentru că ar fi pus la cale o adevărată rețea infracțională. În numai o lună, 75 de persoane le-ar fi plătit între 400 și 1.000 de lei fiecare, ca să obțină pensionarea anticipată. Cu banii obținuți ilegal de-a lungul ultimilor ani, medicul care coordona "afacerea", cel care-și punea, de altfel, și semnătura pe deciziile de pensionare, și-ar fi cumpărat 3 apartamente de lux, spun procurorii.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Din rețeaua infracțională făceau parte un medic și o asistentă medicală de la Casa de Pensii Gorj, o infirmieră de la Spitalul Județean de Urgență Târgu Jiu, precum și un medic oftalmolog de la o clinică din municipiu. Fiecare dintre cei 4 își cunoștea rolul și, fiecare, se alegea, în final, cu ceva din "afacere".Sute de lei ascunși în sertar sau în plicuri albe, printre filele dosarelor, au fost găsiți inclusiv la perchezițiile de marți:          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Din referatul procurorilor reiese că suspectul E.I.A., având calitatea de medic expert în cadrul Casei Judeţene de Pensii Gorj, cel care elibera deciziile de pensionare, era capul reței."În perioada 03.07.2023 – 08.08.2023, suspectul E.I.A. a primit cu titlu de mită de la 75 de persoane care solicitau emiterea unor decizii de pensionare pe caz de boală, sume de bani cuprinse între 400 şi 1000 lei introduse în plicuri şi apoi printre actele dosarelor cu înscrisuri medicale, precum şi alte produse.Trei apartamente de lux cumpărate de rude pe numele soției casniceSuspectul E.I.A o folosea pe suspecta L.I., infirmieră în cadrul Spitalului Judeţean de Urgenţă Tg-Jiu ca intermediar pentru identificarea unor persoane dispuse să remită sume de bani cu titlu de mită şi era ajutat în activitatea infracţională şi de suspecta T.M., asistentă medicală, care la rândul său primea cu titul de mită bani şi bunuri de la solicitanţii deciziilor de pensionare.S-a mai reţinut totodată că în perioada 2016 – 2022, suspectul E.I.A. a conceput şi pus în aplicare o schemă infracţională de schimbare şi transfer de bunuri, de disimulare a provenienţei reale a sumelor de bani pe care le-a folosit pentru achiziţia a trei imobile tip apartament, de spălare a sumelor de bani obţinute din săvârşirea infracţiunii de luare de mită în formă continuată, folosind membrii familiei sale, aceştia fiind oficial finanţatorii achiziţiilor a trei apartamente cumpărate de soţia suspectului E.I.A. în anii 2017, 2018 şi 2022, familia suspectului plătind în total 240.500 euro şi 230.005 lei.În perioada 2015 -2022 conturile familiei au fost alimentate din surse proprii (salarii, pensii, alocaţii, chirii, dobânzi) cu sumele de 951145 lei, 51564 euro şi 529 usd, acestea fiind folosite în mare parte pentru cheltuielile zilnice, pentru întreţinerea familiei.Soţia suspectului este casnică, nu a avut un serviciu în toată perioada analizată.Din verificările efectuate a rezultat că suspectul E.I.A. a consumat prin cheltuieli curente pentru întreţinerea familiei toate sumele de bani primite cu titlu de drepturi salariale, dar a şi efectuat depuneri în numerar în conturile sale bancare în cuantum total de 150906 lei, pentru care nu au fost identificate documente justificative.Procurorul a dispus în data de 10.01.2024 luarea unor măsuri asiguratorii, respectiv poprire pe contul suspectului E.I.A., până la concurenţa sumei de 150906 lei, precum şi sechestru asiguratoriu asupra a două imobile (apartamente, unul situat în municipiul Cluj şi unul în municipiul Bucureşti)", spun procurorii.Banii din mită, împărțiți în birou la finalul programului Mâna dreaptă a medicului era colega sa, asistentă medicală la Casa de Pensii Gorj, și ea acuzată de luare de mită în formă continuată. Banii, spun procurorii, și-i împărțeau la finalul programului."În perioada 03.07.2023 -08.08.2023, suspecta T.M. ar fi primit, cu titlu de mită, cu ocazia primirii solicitanţilor deciziilor de pensionare în fiecare dimineaţă, în jurul orelor 09:00-10:00 şi aranjării actelor din dosarele medicale, cât şi la finalul programului de lucru, în jurul orelor 11,30, când suspectul E.I.A. scoate plicurile conţinând sumele de bani primite din sertar, apoi scoate sumele de bani din plicuri, le numără, ţinând mâinile sub birou şi apoi remite suspectei T.M. o parte din aceste sume.Suspecta T.M. ar fi primit cu titlu de mită, în modalităţile arătate mai sus, sume cuprinse între 100 şi 300 de lei, precum şi produse (sticle de alcool, produse alimentare, cafea, parfum etc.), de la fiecare persoană care solicita acordarea deciziilor provizorii şi definitive de pensionare anticipată pe caz de boală", reiese din datele de la dosar."Clienți" racolați pe holurile spitalului județeanCea de-a treia persoană era infirmieră în cadrul Spitalului Judeţean de Urgenţă Tg-Jiu. Avea rolul de a identifica persoane dispuse să dea mită pentru a se pensiona anticipat. Astăzi este acuzată de complicitate la luare de mită în formă continuată."Suspecta L.I., în baza înţelegerii infracţionale iniţiale cu suspecţii E.I.A. şi T.M., a pretins şi primit de la mai multe persoane diferite sume de bani, în cuantum de câte 400 -500 de lei, pentru a le remite ulterior, cu titlu de mită suspectului E.I.A. şi a-l determina pe acesta să-şi încalce atribuţiile de serviciu în legătură cu emiterea deciziilor de pensionare anticipată pe caz de boal", transmit procurorii.Medicul care "orbea" pacienții din pix Un rol esențial îl avea și suspecta A.T., medic oftamolog atât la o clinică medicală din municipiul Tg-Jiu, cât şi în cadrul cabinetului medical individual."În perioada 16.08.2022 – 31.08.2023, a întocmit în fals referate de specialitate şi a aplicat în fals parafa şi semnătura pe fişe medicale, în schimbul primirii unor sume de bani cu titlu de mită. S-a mai reţinut că prin referatele medicale întocmite în fals, precum şi prin parafele aplicate în fals pe fişele medicale, pentru mai multe persoane, suspecta A.T. a determinat funcţionari din cadrul Casei Judeţene de Pensii Gorj S.P.C.R.P.C.I.V. Gorj şi comisiei de evaluare a persoanelor adulte în grad de handicap din cadrul Consiliului Judeţean Gorj să emită în fals, fără vinovăţie, certificate de încadrare în grad de handicap, decizii de pensionare şi permise de conducere", spun anchetatorii.13 percheziții au fost făcute miercuri, 10.01.2024, în dosar. La finalul audierilor, cei 4 suspecți au fost reținuți pentru 24 de ore și vor fi prezentați magistraților cu propunere de arestare preventivă.            Editor :  Izabela Zaharia    
----------------------------------

 VIDEO. Cum ne dezghețăm corect mașina. Specialiștii avertizează că metodele de pe internet pot provoca pagube 
Sci-tech
2024-01-11T17:22:45+02:00
         Gerul le face probleme șoferilor. Temperaturile au fost negative peste tot în aceste zile, ceea ce înseamnă că șoferii au avut parte de un început de drum dificil și au fost nevoiți să-și dezghețe mașinile. Pe rețelele sociale circulă diferite clipuri prin care ne sunt prezentate metode de a ne dezgheța autoturismul, însă specialiștii din domeniul auto spun să fim atenți, pentru că riscăm să provocăm pagube.                      „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Trucurile de pe internet pentru dezghețarea mașinii pot provoca pagubePățaniile șofeirlor au fost postate pe rețelele sociale, după ce au ascultat sfaturile așa-zișilor specialiști de pe internet. Alții ne recomandă soluții mai extreme, cum ar fi încălzirea geamurilor de la mașină cu flacără, însă, în realitate, toate aceste trucuri de pe internet nu prea pot fi puse în practică.Totuși, ce facem atunci când ne trezim și mașina noastră este înghețată? Ba mai mult, poate ne și grăbim la serviciu. Primul lucru pe care ne sfătuiesc specialiștii să-l facem este să deszăpezim mașina, însă trebuie să avem grijă și aici, pentru că pe rețelele sociale sunt foarte multe clipuri cu diferite unelte de deszăpezit mașina și cu diferite idei, unele dintre ele mai năstrușnice sau altele, mai normale. Trebuie să folosim, totuși, o perie destul de cunoscută, o perie specială pentru a nu zgâria vopseaua și nici geamul.După ce am deszăpezit autoturismul, am putea descoperi că parbrizul este acoperit de un strat foarte gros de gheață. În acest caz, nu putem să folosim racleta, pentru că am cauza mai multe stricăciuni. Trebuie să intrăm în autoturism și să dezghețăm mașina, adică să pornim motorul. Pe internet, oamenii spun că spirtul face minuni, însă specialiștii spun că putem să cauzăm mai multe probleme. Astfel, este recomandat să deschidem mașina în mod clasic. După ce a intrat cheia, butonul ar trebui să se ridice. Dacă nu se deschide ușa, nu trebuie să tragem foarte tare, pentru că, spun specialiștii, am putea crea mai multe probleme.Sfaturile specialiștilor         Pe lângă clasicul spirt, internetul oferă soluții de toate felurile, de la încălzirea cheii cu o flacără, până la soluții extreme.Darius Stepan, pilot: „Cel mai bine este să folosim bunul simț, să gândim puțin dacă e o soluție bună cea pe care o vedem sau sunt doar niște variante oferite de cineva care caută vizualizări.”Soluția pentru a nu ajunge într-o astfel de situație este prevenția.Darius Stepan, pilot: „În principiu, ar trebui folosită o substanță care să ajute la topirea acestei gheți sau, cel mai bine, să folosim cu o zi înainte o husă de protecție a parbrizului, care previne depunerea gheții și scăpăm cu totul de această problemă. Ștergătoarele nu au nici un efect în acest moment.”Cu alte cuvinte, nu tot ce ne este prezentat pe rețelele sociale reprezintă o soluție salvatoare la problemele cu care ne confruntăm în zilele de iarnă, așa că raționamentul ar trebui să ne dicteze, astfel încât să nu apelăm la soluții extreme.            Editor :  B.C.    
----------------------------------

 Interviu rar cu fiica lui Putin: "Rusia este o societate centrată pe om" 
Externe
2024-01-11T17:16:25+02:00
         "Pentru noi, viața are valoarea supremă" a declarat Maria Vorontsova, fiica lui Vladimir Putin, într-un interviu rar acordat unei organizații moscovite în luna decembrie. Fiica cea mare a liderului de la Kremlin a mai spus că Rusia are o societate "centrată pe om", care acordă o mare importanță vieților oamenilor săi. Putin nu a recunoscut niciodată în mod public că Vorontsova și sora sa mai mică, Katerina Tikhonova, sunt fiicele sale, în timp ce Kremlinul nu a divulgat vreodată detalii din viețile lor personale, acestea fiind un secret bine păzit, relatează The Moscow Times.          În interviul acordat pe 16 decembrie organizației Medtech Moscow, o organizație non-profit afiliată primăriei din Moscova, fiica lui Putin spune că Rusia acordă o mare importanță vieților oamenilor, transmite Agentstvo.Vorontsova, care a spus că viața oamenilor are o valoare supremă în societatea rusă, a mai precizat că Rusia este o țară în care omul este în centrul societății.În timpul interviului, fiica lui Putin, de profesie endocrinolog, a vorbit, de asemenea, despre progresele medicale la nivel mondial și a împărtășit detalii despre interesele sale literare, muzicale și sportive.         Gazda interviului și directorul general al oranizației Medtech.Moscow, Vyacheslav Shulenin, nu a menționat nimic despre legătura Mariei Vorontsova cu Putin în timpul dialogului.Agentstvo relatează că Shulenin a lucrat în cadrul Primăriei Moscovei între 2013 și 2017, ultima sa funcție acolo fiind cea de prim-adjunct al șefului de cabinet al edilului.Publicația mai notează că interviul de 42 de minute al lui Vorontsova este promovat pe scară largă pe rețeaua socială rusă Vkontakte, unde are aproape 225.000 de vizualizări.Pe YouTube, videoclipul a generat mai puțin de 1.000 de vizualizări.Statele Unite și alte state occidentale le-au sancționat atât pe Vorontsova, cât și pe Tihonova, după invazia Rusiei în Ucraina.            Editor :  Andreea Smerea    
----------------------------------

 2024 ar putea aduce alte recorduri. Experții avertizează că lumea se va confrunta din nou cu fenomene extreme 
Sci-tech
2024-01-11T16:57:03+02:00
         Această iarnă a a adus deja multe recorduri. La noi s-au înregistrat acum unele dintre cele mai reci nopți din ultimii ani, cu aproape minus 20 de grade Celsius. O situație aparte s-a înregistrat în Suedia, unde în doar câteva zile termometrele au arătat un salt spectaculos, de peste 51 de grade Celsius. Marți, într-o localitate din nord au fost 8,3°C. Pe 5 ianuarie, însă, temperatura aici fusese de minus 42,9°C. Experții avertizează că și în 2024 ne-am putea confrunta cu astfel de fenomene extreme.                     Un fenomen rar a fost surprins la Marea Neagră           Ciclonul polar a făcut ravagii în țară           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor       2024, un an al fenomenelor extreme„Așa va continua. Dacă ne gândim la fenomene extreme, cum sunt valurile acestea de frig, pe urmă valurile de căldură. Da, anul 2024 va continua așa și următorii ani la fel. Valurile de frig, genul acesta de schimbări bruște de temperatură și cu valori foarte mici ale temperaturii nu sunt excluse de schimbări climatice”, a explicat Bogdan Antonescu, specialist în fenomene meteo extreme, la Digi24.Referitor la cazul din Suedia, expertul a explicat că este vorba despre „o schimbare bruscă pe termen scurt, adăugând că la fel se întâmplă și vara, când avem o trecere de la temperaturi normale la temperaturi cu valori foarte ridicate ale temperaturii.„Sunt fenomene extreme, care vor continua clar și în următorii ani și vor avea un impact din ce în ce mai mare”, a mai avertizat specialistul în fenomene extreme.Paradoxul inundațiilor         De asemenea, a fost adus în discuție și paradoxul inundațiilor și dacă sunt bune sau dăunătoare pentru mediu.În timp ce ajută ecosistemul, în egală măsură provoacă pagube uriașe pentru animale și ecosistemele acestora. Asta înseamnă că natura sau fenomenele naturale nu sunt întotdeauna benefice pentru planeta noastră, însă important este să știm cum ne adaptăm.Există niște adevăruri pe care nu le putem trece cu vederea. Mai întâi de toate, mai multe inundații în serie sau într-un ciclu pot ajuta la fertilizarea solului. Asta înseamnă că agricultura nu poate să fie decât prosperă. În același timp, tot inundațiile pot reface rezerva de apă din sol, ceea ce este cu adevărat o mare problemă, iar omenirea va ajunge în 2040 fără rezerve de apă suficiente la nivel mondial.Însă, dacă vom avea și suficiente ploi pe parcursul anului nu ajungem într-o situație critică. Până aici am vorbit doar de lucrurile bune și beneficii, însă reversul medaliei arată așa: animalele sălbatice și habitatele acestora sunt distruse de cele mai multe ori, pentru că furtunile violente și apa, care este în cantitate mult mai mare decât în mod normal, distruge inclusiv locurile obișnuite, cele de hrană sau cuiburile pe care le au, păsările fiind printre cele mai afectate.Și, contrar așteptărilor, inundațiile sunt extrem de periculoase pentru sol. O cantitate mare de apă dintr-o dată nu poate ajuta un sol secetos să se refacă, ba din contră, va crea și mai ușor alunecări de teren. Ceea ce ar fi nevoie: ploile să fie dese și constante, fără forța violentă a unui fenomen meteo intens.Experții avertizează că și în 2024 ne vom confrunta cu astfel de inundații„Dacă ar fi să ne referim la prognoza pentru 2024 e posibil să avem astfel de inundații în continuare. Am avut și în anii trecuți și este, pe de-o parte, o variabilitate naturală, dar aceste fenomene sunt modificate de schimbările climatice. Practic, ai mai mulți vapori de apă în atmosferă și atunci, în momentul în care se produc furtunile, poți avea mai multe precipitații, dar este greu de spus pentru genul ăsta de fenomene exact când se vor întâmpla cu câteva luni înainte, dar este adevărat, ele sunt un fenomen cu un impact foarte mare și este destul de greu să ne adaptăm la ele, pentru că sunt regiuni în care, în trecut, nu am avut astfel de precipitații, foarte intense, într-un timp foarte scurt”, a mai explicat Bogdan Antonescu.El a mai spus că în acele zone ar trebui să fie luate măsuri sau să fie atenționată populația mai bine legat de genul acesta de fenomene, dar că inundațiile rapide sunt fenomenul cel mai important în Europa, după valurile de căldură, pentru că afecteaza arii destul extinse și au un impact foarte mare, în special ecnomic.Întrebat dacă vom avea suficiente resurse, încât să acoperim pagubele provocate de schimbările climatice, expertul a explicat că este posibil să se întâmple la fel ca și până acum, adâugând că aceste precipitații vor avea un impact din ce în ce mai mare.„Cred că se va întâmpla la fel ca și până acum. Nu cred că vom avea o schimbare foarte mare, dar aceste precipitații vor avea un impact din ce în ce mai mare, pentru că o să creasca populația. Populația tinde să acumuleze bunuri, deci impactul acestor fenomene, chiar și în lipsa schimbărilor climatice, o să crească din ce în ce mai mult. E o problemă destul de mare. Dacă ar fi să ne uităm la trenduri, da, ne așteptăm ca în continuare să avem genul ăsta de fenomene cu un impact crescător, asta din variabilitate naturală și schimbări climatice”, a conchis expertul.            Editor :  B.C.    
----------------------------------

 Digi Economic: Guvernul oferă elevilor o masă sănătoasă cu 15 lei. Ce conține „meniul”. Ce este interzis 
Actualitate
2024-01-11T16:41:41+02:00
         Executivul a adoptat joi o hotărâre de guvern pentru instituirea Programului național “Masă sănătoasă” pentru anul 2024. Acesta constă în acordarea zilnică, cu titlu gratuit, a unui suport alimentar constând într-o masă caldă sau, după caz, într-un pachet alimentar, relatează Digi Economic.         Masa va costa maximum 15 lei/beneficiar, inclusiv TVA, va include două feluri de mâncare, iar limita valorică stabilită de guvern include prețul materiei prime, al serviciilor de preparare a produselor și cheltuielile de transport.Programul se adresează preșcolarilor și elevilor prezenți la activitățile didactice, pe perioada cursurilor. Suportul alimentar nu se acordă pe perioada vacanțelor sau a altor zile declarate prin lege, ca zile nelucrătoare.Selecția unităților de învățământ incluse în Programul național “Masă sănătoasă” se face de către inspectoratele școlare județene/al Municipiului București (ISJ/ISMB) pe baza unor criterii ce vizează diminuarea riscului de excluziune și de abandon școlar care grevează asupra populației școlare din medii dezavantajate geografic, economic sau social.         În scopul asigurării continuității intervenției, acordate în anii trecuți prin Programul-pilot de acordare a unui suport alimentar pentru preşcolarii şi elevii din 450 de unităţi de învăţământ preuniversitar de stat, cele 450 de unități de învățământ preuniversitar beneficiare, aprobate prin H.G. nr. 999/2023 sunt incluse, de drept, în Programul național “Masă sănătoasă”, pentru anul 2024.Suportul alimentar constă, după caz, într-o masă caldă sau într-un pachet alimentar pe zi, după cum urmează:a) masă caldă, preparată în regim propriu, pentru preșcolarii și elevii din unitățile de învățământ în care există cantină;b) masă caldă, în regim catering, pentru preșcolarii și elevii din unitățile de învățământ în care nu există cantină, hrana putând fi servită în sala de clasă sau într-un alt spațiu amenajat în acest scop, cu respectarea prevederilor Ordinului ministrului sănătății nr. 1456/2020;c) pachet alimentar, în situația în care nu există posibilitatea asigurării mesei calde în regim propriu sau de catering. Pachetul alimentar este păstrat, până la servire, în spaţii amenajate, în care sunt asigurate condiţiile de manipulare și depozitare indicate de producător, în conformitate cu prevederile legale în vigoare.La cererea motivată a părinților/reprezentantului legal, formulată în scris și însoțită, după caz, de un document-justificativ, înregistrată la secretariatul unității de învățământ, preșcolarii și elevii care, din considerente de natură medicală sau religioasă au restricții alimentare, beneficiază de masa sănătoasă adecvată situației acestora, în limita valorii zilnice.Masa caldă în școli. Ce este interzisNormele minime obligatorii care trebuie respectate în pregătirea mesei pentru preşcolari şi elevi:1. Nu se adaugă aditivi alimentari, conservanţi sau orice alt tip de potenţiatori de arome şi gust în cazul mâncărurilor calde, preparate la nivelul cantinelor din incinta unităţilor de învăţământ sau la nivelul unităţilor de tip catering şi care urmează a fi servite preşcolarilor şi elevilor; de asemenea, produsele de origine animală sau nonanimală din care se prepară aceste mâncăruri trebuie să respecte legislaţia în vigoare privind aditivii permiși a fi adăugați în alimente.2. Ceapa pregătită în prima fază a etapei de gătire nu se prăjeşte, ci se înăbuşă cu apă.3. Sarea iodată utilizată trebuie să respecte legislaţia în vigoare privind aditivii permiși a fi adăugați în alimente.4. Evitarea asocierii alimentelor din aceeaşi grupă la felurile de mâncare servite, de exemplu, la masa de prânz nu se vor servi felul 1 şi felul 2 preponderente cu glucide - cereale, ca de exemplu, supa cu găluşti şi friptura cu garnitură din paste făinoase, ci din legume.5. Nu se vor permite mâncărurile precum tocături prăjite. Ouăle se recomandă a fi servite ca omletă la cuptor.6. Se recomandă îmbogăţirea raţiei în vitamine şi săruri minerale prin folosire de salate din crudităţi şi adăugare de legume-frunze în supe şi ciorbe.7. Interdicţia folosirii cremelor cu ouă şi frişcă, a maionezelor, indiferent de anotimp, precum şi a ouălor fierte, nesecţionate după fierbere.8. Mâncarea livrată trebuie gătită în dimineaţa zilei în care se serveşte, păstrându-se în condiţii sanitarveterinare şi pentru siguranţa alimentelor, precum şi în condiţii igienico-sanitare şi la temperaturi corespunzătoare, conform legislaţiei în vigoare.9. Unităţile de învăţământ în care se desfăşoară Programul au obligativitatea de a păstra 48 de ore probe din alimentele servite copiilor, conform legislaţiei în vigoare.Ce conține meniulCitește continuarea pe Digi Economic            Editor :  I.C    
----------------------------------

 Rafila, despre cazurile de rujeolă: Nu s-a terminat răspândirea. Cohorta de copii nevaccinați este consistentă 
Actualitate
2024-01-11T16:28:18+02:00
         Ministrul Sănătăţii, Alexandru Rafila, a declarat joi despre cazurile de rujeolă că nu s-a terminat transmiterea, iar cohorta de copii nevaccinați rămâne consistentă, chiar dacă, în urma campaniilor desfăşurate, sunt câteva zeci de mii de copii care au fost recuperaţi la vaccinare în această perioadă.         ”Pe măsură ce numărul de persoane, cohorta de copii nevaccinaţi este consistentă, şi transmiterea în comunitate continuă. Nu s-a terminat transmiterea, chiar dacă, în urma campaniilor desfăşurate, sunt câteva zeci de mii de copii care au fost recuperaţi la vaccinare în această perioadă. Sunt trei decese, ăsta este adevărul”, a spus ministrul Sănătăţii.Rafila a precizat că nu este vorba doar de prevenirea rujeolei, pentru că vaccinul care se administrează previne trei boli: rujeolă, rubeolă şi oreion.”Prevenirea acestor boli este extrem de importantă, inclusiv ţinând cont nu numai de situaţia ameninţătoare de viaţă pe care ar putea să o producă rujeola, dar şi celelalte boli, de exemplu oreionul făcut la o vârstă care depăşeşte vârsta pubertăţii poate afecta serios acei adolescenţi şi poate, dacă sunt nevaccinaţi şi se îmbolnăvesc mai târziu decât vârsta copilăriei, poate afecta şi sănătatea lor pe termen lung şi lucrul ăsta cred că trebuie cunoscut şi înţeles de toată lumea”, a completat Rafila.            Editor :  Andreea Smerea    
----------------------------------

 Brexitul a costat Marea Britanie 178 miliarde de dolari până acum. Avertismentul primarului Londrei: „Ne trage în jos” 
Externe
2024-01-11T16:10:30+02:00
         Ieşirea Marii Britanii din Uniunea Europeană a dus la o contracţie de 6% a economiei sale până acum, ceea ce înseamnă un cost anual de 140 miliarde de lire (178 miliarde de dolari), iar scăderea ar putea ajunge la 10% până în 2035, a afirmat joi primarul Londrei, Sadiq Khan, transmite Reuters.         Khan, un laburist care a votat împotriva Brexitului în 2016, îşi bazează declaraţia pe un raport pe care l-a comandat firmei de consultanţă Cambridge Econometrics, care a estimat cu cât ar fi crescut economia dacă Marea Britanie ar fi votat pentru a rămâne în UE.„Este evident acum că Brexitul nu funcţionează. Versiunea hard de Brexit la care am ajuns ne trage în jos economia şi duce la creşterea costului vieţii”, urmează să declare Khan într-un discurs pe care îl va susţine joi, conform versiunii publicate în avans.Partidul Laburist, de opoziţie, deţine un mare avans în sondaje înaintea conservatorilor prim-ministrului Rishi Sunak înaintea alegerilor pe care acesta intenţionează să le convoace pentru a doua jumătate a anului.         Liderul laburist, Keir Starmer, s-a arătat însă rezervat în a da detalii despre cum ar întări relaţiile cu UE.Estimarea făcută de Cambridge Econometrics cu privire la costurile Brexitului le depăşeşte pe altele recente.Evaluarea consecinţelor Brexitului a fost complicată de pandemia de COVID-19În noiembrie, Institutul Naţional de Cercetări Economice şi Sociale (NIESR) estima că economia ţării s-a contractat cu 2-3%, cu o prognoză de 5-6% până în 2035.Potrivit Cambridge Econometrics, este de aşteptat ca Brexitul să reducă creşterea economică anuală cu 0,4 puncte procentuale începând de acum şi până în 2035, cu trei milioane numărul locurilor de muncă şi investiţiile cu treime în acelaşi orizont de timp.Evaluarea consecinţelor Brexitului a fost complicată de pandemia de COVID-19 apărută cu câteva luni înainte de ieşirea oficială a Marii Britanii din UE.După Brexit, migraţia netă a crescut, dat fiind că un nou sistem de vize de muncă a dus la o creştere considerabilă a imigraţiei din afara UE, care a depăşit o scădere a numărului de imigranţi din UE care anterior nu aveau nevoie de vize.            Editor :  B.C.    
----------------------------------

 Bloomberg: Lui Klaus Iohannis îi va fi greu să obțină șefia Consiliului European 
Externe
2024-01-11T16:04:17+02:00
         Președintele României, Klaus Iohannis, speră să devină următorul președinte al Consiliului European, potrivit unor surse politice, concurând pentru postul care probabil va fi eliberat mai devreme din cauza anunțului neașteptat al lui Charles Michel că va candida pentru un loc în parlament, scrie Bloomberg. Jurnaliștii publicației spun, însă, că va fi dificil pentru Iohannis să obțină acest post.         Iohannis se alătură unei liste restrânse de foști lideri UE, printre care Mario Draghi, fostul premier al Italiei și Xavier Bettel, fostul premier din Luxemburg, ale căror nume au fost vehiculate ca posibili candidați pentru această funcție, care este una dintre cele mai importante din Uniunea Europeană. Președintele Consiliului prezidează reuniunile celor 27 de lideri ai UE și reprezintă blocul comunitar în chestiuni legate de politica externă.Anunțul lui Michel a aruncat în haos procesul de alocare a funcțiilor de conducere din UE - un sistem complicat care ține cont de naționalitatea și de afilierea politică a candidaților -, dând startul inevitabilelor negocieri cu câteva luni înainte de termen. În mod obișnuit, negocierile încep după alegerile europene, după care sunt selectate posturile de președinte al Comisiei Europene, președinte al Consiliului și altele.Bloomberg: Iohannis își dorește să fie președintele Consiliului European. Ar trebui să demisionezeDraghi a revenit în centrul atenției miercuri, întâlnindu-se cu directori de companii la Milano. Acesta pregătește un raport pentru Comisie privind competitivitatea europeană, alimentând speculațiile că ar putea viza un post în UE. Fostul șef al Băncii Centrale Europene nu ar fi, însă, interesat de un post în UE, potrivit unui oficial care ar avea cunoștiință despre planurile sale de viitor.         Al doilea mandat de președinte al lui Iohannis se încheie la sfârșitul anului și nu mai poate candida din nou. El ar avea de dus o luptă dificilă pentru a obține postul dacă președintele Comisiei, Ursula von der Leyen, ar obține un al doilea mandat, deoarece amândoi sunt membri ai Partidului Popular European de centru-dreapta.Un purtător de cuvânt al biroului lui Iohannis a refuzat să comenteze planurile președintelui, scrie Bloomberg.Alegerile europene au loc între 6 și 9 iunie, ceea ce adaugă o altă complicație la calendarul remanierii posturilor.Dacă Michel va fi ales în iunie, el ar putea renunța la funcția sa actuală în iulie, înainte ca mandatul său să se încheie în noiembrie. În cazul în care nu se ajunge la un acord cu privire la un înlocuitor, șefia Consiliului European ar putea fi preluată, între timp, de premierul ungar Viktor Orban, deoarece țara sa va deține președinția rotativă semestrială a UE.Viitoarea președinție ungară îi îngrijorează pe liderii UE și ar putea deveni un stimulent puternic pentru un compromis după alegeri, mai ales că Orban a blocat ajutorul pentru Ucraina. De asemenea, el a pus la îndoială faptul că invazia pe scară largă a Ucrainei de către Rusia ar trebui să fie numită „război” și a fost singurul lider din UE care s-a întâlnit cu președintele rus Vladimir Putin de când a fost emis un mandat internațional de arestare pe numele acestuia pentru presupuse crime de război.Bettel, fost prim-ministru al Luxemburgului și actual ministru de externe, a declarat luni pentru RTL că nu candidează în prezent și că dorește să rămână în țara sa natală, mai scrie Bloomberg.Ciolacu: „Este un culoar real și este o șansă pentru România”Premierul Marcel Ciolacu a declarat, într-o discuție cu jurnaliștii de la Guvern, că „România are o șansă serioasă să ocupe o poziție importantă la nivel european”. Ciolacu a fost întrebat despre scenariul în care președintele Klaus Iohannis ar putea fi viitorul președinte al Consiliului European.„România are o șansă serioasă să ocupe o poziție importantă la nivel european. Este un culoar real și este o șansă, nu doar pentru președintele Klaus Iohannis, ci pentru România”, a declarat Ciolacu. Acesta a mai spus că discută frecvent cu președintele, inclusiv această temă.            Editor :  R.K.    
----------------------------------

 Guvernul înființează Comitetul de Organizare a Funeraliilor de Stat, care stabilește cum vor fi înmormântați președinții României 
Actualitate
2024-01-11T16:05:15+02:00
         Purtătorul de cuvânt al Executivului a anunțat că s-a creat cadrul legal pentru crearea Comitetului de Organizare a Funeraliilor de Stat. Mihai Constantin precizează că acest comitet stabilește ceremonialul rezervat actualilor şi foştilor şefi de stat, transmite News.ro.         Purtătorul de cuvânt al Guvernului, Mihai Constantin, a anunţat joi, că în şedinţa Executivului s-a creat cadrul legal pentru crearea Comitetului de Organizare a Funeraliilor de Stat, fiind vorba de un ceremonial rezervat actualilor şi foştilor şefi de stat.Mihai Constantin a anunțat după şedinţa de guvern că Ordonanţa adoptată de Executiv prevede o modificare şi o completare a Legii 2015/2016 privind ceremoniile oficiale în general.„Astăzi s-a creat cadrul legal pentru crearea Comitetului de Organizare a Funeraliilor de Stat. Este un ceremonial rezervat actualilor şi foşti şefi de stat. Este cel mai înalt grad de recunoaştere a meritelor unui cetăţean român în slujba ţării sale şi pentru a vedea în ce va consta această coordonare instituţională în caz de funeralii naţionale va trebui să vină şi o altă hotărâre de guvern care va detalia toată această procedură, deci, prin ordonanţa de astăzi se creează Comitetul de Organizare a Funeraliilor de Stat”, a precizat Constantin.Întrebat dacă foştii prim-miniştrii şi foştii preşedinţi ai celor două camere nu vor beneficia de acest tip de funeralii, Mihai Constantin a spus: „În baza legii menţionate, o am aici scrisă, 2015/2016, foştii şefi de camere parlamentare şi foştii premieri beneficiază de funeralii cu onoruri militare. Nu se modifică nimic la acest capitol, aceşti demnitari şi foşti demnitari vor beneficia de funeralii cu onoruri militare”.Foștii șefi de stat în viață sunt Ion Iliescu, care are 93 ani, Emil Constantinescu, 84 de ani, și Traian Băsescu, 72 de ani. Klaus Iohannis, actualul președinte al României, are vârsta de 64 de ani.            Editor :  M.I.    
----------------------------------

 Kremlinul acuză SUA că fac presiuni asupra Europei pentru confiscarea activelor rusești 
Externe
2024-01-11T15:45:09+02:00
         Kremlinul a acuzat, joi, SUA că încearcă să exercite presiuni asupra ţărilor europene pentru a susţine confiscarea de active ruseşti îngheţate pentru a ajuta la finanţarea reconstrucţiei Ucrainei, a relatat agenţia de presă RIA Novosti, citată de Reuters. Purtătorul de cuvânt al președintelui Vladimir Putin, Dmitri Peskov, amenință că țările europene vor suferi consecințe juridice „inevitabile” dacă vor ceda presiunilor americane.          Conform RIA, Peskov a răspuns la informaţii apărute în media americane, care sugerează că administraţia Biden ar fi susţinut, în principiu, o lege propusă de SUA pentru a facilita o astfel de confiscare.„Ele (SUA) încearcă să pună presiune pe europeni. Există o situaţie foarte paradoxală aici, dat fiind faptul că majoritatea activelor noastre se află în Europa şi nu în America”, a declarat Peskov, citat de RIA, potrivit Agerpres. Europa se va confrunta cu consecinţe juridice „inevitabile” dacă va ceda presiunilor americane, a avertizat el.         De asemenea, RIA l-a citat pe Peskov spunând că Moscova nu a fost informată despre o asemenea evoluţie.Peskov a reacţionat astfel la informaţii publicate miercuri de Bloomberg, potrivit cărora administraţia preşedintelui american Joe Biden susţine o lege care i-ar permite să confişte o parte din activele ruseşti îngheţate pentru a contribui la finanţarea reconstrucţiei Ucrainei.După ce preşedintele Vladimir Putin şi-a trimis trupele în Ucraina în februarie 2022, SUA şi aliaţii lor au interzis tranzacţiile cu Banca Centrală a Rusiei şi cu Ministerul de Finanţe rus, blocând aproximativ 300 de miliarde de dolari din activele suverane ruseşti în Occident.Purtătorul de cuvânt al Kremlinului a declarat anterior că Moscova are o listă de active americane, europene şi de altă natură care ar fi confiscate dacă ţările occidentale ar merge mai departe cu planurile de confiscare a activelor ruse.Se aşteaptă ca liderii Grupului celor şapte cele mai industrializate state din lume (G7) să discute luna viitoare o nouă teorie juridică care ar permite confiscarea activelor ruseşti, au declarat la sfârşitul anului trecut două surse familiare cu aceste planuri şi un oficial britanic.Peskov a declarat că orice astfel de demers al Occidentului ar echivala cu un „furt”, ar încălca dreptul internaţional şi ar submina monedele de rezervă, sistemul financiar global şi economia mondială.            Editor :  C.L.B.    
----------------------------------

 Dosarul privind redeschiderea urmăririi penale în cazul foştilor şefi ISU Prahova acuzaţi în cazul Ferma Dacilor, amânat 
Actualitate
2024-01-11T15:40:01+02:00
         Tribunalul Prahova a amânat joi dosarul care vizează redeschiderea urmăririi penale în speţa instrumentată de DNA, în care un fost şef al ISU Prahova şi un fost inspector de prevenire au fost cercetaţi pentru că ar fi permis funcţionarea fără aviz de securitate la incendiu a complexului turistic Ferma Dacilor de la Tohani. Dosarul fusese clasat, însă după incendiul soldat cu moartea a opt oameni a fost propusă în instanţă redeschiderea urmăririi penale.         Un complet de la secţia penală a Tribunalului Prahova a amânat, joi, dosarul privind redeschiderea anchetei în care fostul şef al ISU Prahova Elisei Tiberiu Dumitru, în prezent pensionat, şi o fostă angajată a Inspecţiei de Prevenire, care nu mai lucrează în ISU Prahova, dar a rămas în sistemul de urgenţă, sunt suspectaţi că au favorizat funcţionarea fără avize a complexului turistic Ferma Dacilor, informează News.ro.Decizia a fost luată în contextul în care avocatul fostului şef al ISU Prahova a cerut un nou termen, pentru a avea timp să îşi pregătească pledoaria.„Amână cauza având în vedere cererea de amânare formulată de către apărătorul ales al inculpatului Dumitru Elisei Tiberiu, în vederea pregătirii apărării”, a decis instanţa.         Un nou termen în acest dosar a fost stabilit pentru 18 ianuarie.Pe cine vizează procurorii DNAElisei Tiberiu Dumitru şi Cristina Chelba au calitatea de intimaţi în dosar.Elisei Tiberiu Dumitru a condus ISU Prahova şi s-a pensionat în anul 2021, şeful DSU, Raed Arafat, dezvăluind public, după incendiul de la Ferma Dacilor, că pensionarea acestuia şi a unui alt fost şef din cadrul ISU Prahova nu s-a făcut „cu voia lor”.Cristina Chelba a fost ofiţer specialist I în cadrul Inspecţiei de Prevenire din ISU Prahova. De mai mult timp ea a avansat, iar surse din instituţie au declarat pentru News.ro că lucrează în cadrul IGSU, pe o funcţie superioară celei pe care o deţinea în ISU Prahova, având atribuţii care îi permit să îi controleze pe foştii ei colegi de la Prahova.De altfel, numele Cristinei Chelba apare pe „Lista auditorilor desemnaţi pentru efectuarea auditului de supraveghere la persoanele autorizate să execute lucrări în domeniul apărării împotriva incendiilor, potrivit prevederilor OMAI nr. 87/2010”, listă întocmită la nivelul Centrului Naţional pentru Securitate la Incendiu şi Protecţie Civilă de la nivelul Ministerului Afacerilor Interne şi care datează din mai 2018. Numele Cristinei Chelba apare pe lista cu auditori desemnaţi pentru ISU Prahova.„Consider o provocare munca în acest domeniu, pentru că noi, femeile, putem demonstra că suntem la fel de bine pregătite în cele mai multe domenii, ca şi bărbaţii. (...) Experienţa de viaţă şi profesională pe care o poţi dobândi în cadrul ISU, cu greu poate fi acumulată în alt domeniu”, declara locotenentul Cristina Chelba pentru portalul forum.pompierii.info care a publicat un material despre femeile pompier din ISU Prahova, în urmă cu mai mulţi ani.            Editor :  B.P.    
----------------------------------

 Un petrolier care a fost implicat anul trecut într-o dispută SUA-Iran a fost capturat lângă Oman de bărbați înarmați 
Externe
2024-01-11T16:05:57+02:00
         Un petrolier prins într-o dispută anul trecut dintre Statele Unite și Iran a fost sechestrat joi de bărbați înarmați, în largul coastei Omanului, și pare să-și fi schimbat cursul spre Iran, potrivit surselor maritime britanice, transmite Reuters. Pe rețelele sociale sunt postate informații potrivit cărora bărbații care au deturnat nava sunt din Corpul Gărzilor Revoluţionare Iraniene.         Petrolierul Saint Nicholas, sub pavilion Insulele Marshall, a fost acostat de intruși înarmați în timp ce naviga aproape de orașul Sohar din Oman, potrivit companiei britanice de securitate maritimă Ambrey, iar sistemul său de urmărire AIS a fost oprit în timp ce se îndrepta în direcția portului iranian Bandar-e-Jask.În 2023, Saint Nicholas a fost confiscat de Statele Unite în cadrul unei operațiuni de aplicare a sancțiunilor, când a navigat sub un alt nume, Suez Rajan. Statele Unite au declarat la acea vreme că Corpul Gărzii Revoluționare Islamice (IRGC) din Iran a încercat să trimită petrol iranian de contrabandă în China, încălcând sancțiunile SUA.Nava a încărcat 145.000 de tone metrice de petrol în portul irakian Basra și se îndrepta către Aliaga, în vestul Turciei, prin Canalul Suez, a declarat operatorul său Empire Navigation pentru Reuters, adăugând că a pierdut contactul cu nava.         În timp ce houthi din Yemen, susținuți de Iran, au atacat din octombrie nave comerciale în Marea Roșie pentru a arăta sprijinul pentru islamiștii Hamas care luptă cu ofensiva israeliană în Gaza, incidentele s-au concentrat pe strâmtoarea Bab al-Mandab, în sud-vestul Peninsulei Arabe. Incidentul de joi este situat mai aproape de Strâmtoarea Hormuz, între Oman și Iran.Nava este condusă de un echipaj de 19 persoane, inclusiv 18 cetăţeni filipinezi şi un cetăţean grec, a spus operatorul, adăugând că a fost închiriată de compania turcă de rafinare a petrolului Tupras. Autoritatea operațiunilor comerciale maritime din Regatul Unit (UKMTO) a declarat joi că a primit un raport conform căruia o navă situată la aproximativ 50 de mile marine est de coasta Omanului a fost îmbarcată de patru până la cinci persoane înarmate. S-a raportat că intrușii înarmați purtau uniforme negre în stil militar și măști negre.UKMTO a declarat că ofițerul șef de securitate a raportat că nava și-a schimbat cursul către apele teritoriale iraniene și comunicarea cu petrolierul a fost pierdută. Autoritatea britanică, care furnizează informații de securitate maritimă, a declarat că nu a mai putut lua contact cu nava, iar autoritățile încă investighează incidentul.Flota a cincea a Marinei Statelor Unite nu a răspuns imediat unei solicitări de comentarii sau informații suplimentare.Suez Rajan transporta peste 980.000 de barili de țiței iranian anul trecut când a fost confiscat în cadrul operațiunii de aplicare a sancțiunilor din SUA. Nava nu a avut voie să descarce țițeiul iranian timp de aproape două luni și jumătate din cauza unor sancțiuni secundare asupra navelor folosite pentru a-l descărca. Apoi a fost redenumită Saint Nicholas.            Editor :  M.I.    
----------------------------------

 Un elev din Galați a fost internat la Psihiatrie după ce a ascuns un cuţit în toaleta şcolii, plănuind să se răzbune pe colegi 
Un elev din Galați a fost internat la Psihiatrie după ce a ascuns un cuţit în toaleta şcolii, plănuind să se răzbune pe colegi
2024-01-11T15:18:57+02:00
         Un minor de 14 ani, elev în clasa a VII-a la o şcoală din municipiul Galaţi, a fost internat la Spitalul de Psihiatrie "Elisabeta Doamna", după ce le-a dezvăluit poliţiştilor că a ascuns un cuţit în toaleta şcolii unde învăţa, cu intenţia de a se răzbuna pe mai mulţi colegi.         Poliţiştii Secţiei 1 Poliţie Galaţi au fost sesizaţi telefonic la 112, pe 9 ianuarie, în jurul orei 17,30, de un bărbat, de 51 de ani, din municipiul Galaţi, cu privire la faptul că "fiul său minor, în vârstă de 14 ani, ar fi plecat în urmă cu o oră de la o adresă situată pe strada I.L. Caragiale, din oraşul de domiciliu, unde se află locul de muncă al reclamantului, şi nu a mai revenit" .Poliţiştii care s-au deplasat la faţa locului au stabilit că cele sesizate se confirmă şi au demarat activităţi în vederea depistării minorului. Au fost alertate toate unităţile de poliţie la nivelul municipiului Galaţi, fiind comunicate semnalmentele minorului, precum şi obiectele de vestimentaţie pe care le avea în acel moment, scrie Agerpres."De asemenea, s-a stabilit că minorul a mai plecat în mod voluntar de la adresa de domiciliu, iar în cursul aceleaşi zile, în jurul orei 12,30, bărbatul a fost anunţat telefonic de părinţii unor colegi de clasă ai minorului că fiul său se manifestă agresiv cu alţi copii la şcoală, motiv pentru care s-a deplasat la unitatea de învăţământ unde minorul este elev în clasa a VII-a şi l-a luat cu el la locul său de muncă. Ulterior, tot în aceeaşi zi, în jurul orei 23,00, un echipaj de poliţie din cadrul Secţiei 1 Poliţie l-a depistat pe minor pe strada Regiment 11 Siret, în apropierea Palatului de Justiţie, din municipiul Galaţi. A fost condus la sediul secţiei de poliţie, unde în prezenţa tutorelui legal a declarat că, în perioada cât a plecat voluntar, s-a plimbat pe raza oraşului şi nu a fost victima vreunei infracţiuni. Totodată, acesta a precizat că a ascuns un cuţit într-un grup sanitar situat în interiorul unităţii de învăţământ", potrivit IPJ Galaţi.Minorul a fost condus la Spitalul de Psihiatrie "Elisabeta Doamna" Galaţi, unde a fost internat."La data de 10 ianuarie 2024, poliţiştii s-au deplasat la unitatea de învăţământ, situată pe strada Regiment 11 Siret, de unde au ridicat din locul indicat de minor un cuţit. A fost întocmit un dosar penal privind infracţiunea de portul sau folosirea fără drept de obiecte periculoase, cercetările urmând a fi preluate de poliţiştii din cadrul Biroului Siguranţa Şcolară şi a fost informată şi Direcţia Generală de Asistenţă Socială şi Protecţia Copilului Galaţi", precizează IPJ Galaţi.            Editor :  A.P.    
----------------------------------

 Putin are 10 posibili contracandidați. Unul singur vrea să încheie războiul din Ucraina 
Externe
2024-01-11T15:12:38+02:00
          Comisia Electorală Centrală (CEC) din Rusia a anunţat joi că 11 aspiranţi rămân în cursa pentru validarea candidaturilor în vederea alegerilor prezidenţiale de pe 17 martie, când Vladimir Putin urmăreşte să obţină al cincilea mandat de președinte.         „În etapa actuală avem 11 persoane care participă la campania electorală, dar, într-adevăr, sunt în stadii diferite”, a declarat preşedinta CEC, Ela Pamfílova, potrivit Reuters, preluată de Agerpres.Ea a precizat că trei dintre cei 11 sunt independenţi, cum este şi cazul lui Putin, care este însă susţinut de partidul prezidenţial Rusia Unită şi de cel social-democrat Rusia Justă.Toţi candidaţii independenţi au ca termen sfârşitul lunii ianuarie pentru a colecta cele 300.000 de semnături necesare.         Încă nu este clar dacă va fi validată candidatura politicianului liberal de opoziţie Boris Nadejdin, singurul dintre cei 11 aspiranţi care se manifestă împotriva continuării războiului declanşat de Rusia în Ucraina. Întrucât este susţinut de un partid, formaţiunea neparlamentară Iniţiativa Civică, el trebuie să strângă numai 100.000 de semnături.Comisia electorală a respins la sfârşitul lunii decembrie - pentru erori şi vicii de formă - candidatura unei jurnaliste anti-Kremlin necunoscută de majoritatea ruşilor, Ekaterina Dunţova, care era susţinută de o „iniţiativă populară”. După ce recursul i-a fost respins de Curtea Supremă, Dunţova a anunţat că în campania electorală îl va susţine pe Nadejdin.Totuşi, actualul preşedinte în vârstă de 71 de ani este aproape sigur de obţinerea unui nou mandat. Conform Constituţiei revizuite, el ar mai putea candida din nou chiar şi în 2030, mandatul prezidenţial fiind de şase ani.            Editor :  B.P.    
----------------------------------

 Percheziții în restaurante și baruri din Argeș, care ar fi fraudat încasările printr-un soft informatic. Cum funcționa sistemul 
Actualitate
2024-01-11T15:06:50+02:00
         Percheziții în lanț, joi dimineața, în Argeș și Maramureș, după ce mai multe localuri ar fi fraudat, timp de 6 ani, încasările. Mai exact, aveau instalat un soft informatic, care înregistra doar parțial încasările în contabilitate. 30 de persoane - patroni de restaurante, puburi și baruri - au ajuns la audieri. Aplicația, scrie News.ro, a fost dezvoltată de o firmă din Maramureș și e legală, însă folosită într-un anumit mod face ca unele încasări să nu fie fiscalizate.         Vizați de anchetă sunt mai mulți oameni de afaceri din Argeș, care dețin baruri, restaurante și puburi. Aceștia sunt acuzați că, timp de 6 ani, ar fi fraudat încasările cu ajutorul unui soft informatic aparent legal, însă folosit intenționat cu rea-credință."Din cercetări s-a stabilit că, în perioada 2017 – 2023, mai multe localuri de alimentaţie publică, din judeţul Argeş, ar fi omis să evidenţieze, în documentele contabile şi în alte documente legale, operaţiunile comerciale efectuate, inclusiv prin utilizarea necorespunzătoare a unui soft informatic de gestiune, în scopul înregistrării doar parţiale a încasărilor în evidenţele contabile”, au transmis oficialii Poliţiei judeţene Argeş.Joi, polițiștii au făcut 26 de percheziții, în Argeș și Maramureș, atât la sediile unor societăți comerciale, cât și la domiciliile suspecților.  Patronii localurilor, dar și reprezentanții companiei din Maramureș care au creat softul informatic au ajuns să dea explicații în fața oamenilor legii.         "Există suspiciuni că, timp de mai mulţi ani, administratori ai unor restaurante, baruri şi puburi au folosit o aplicaţie informatică în aşa fel încât nu toate vânzările să fie înregistrate, fapt care ducea la nefiscalizarea unora dintre încasări", transmit polițiștii.În total, 30 de oameni au ajuns la audieri. Sunt cercetați pentru evaziune fiscală şi fraudă informatică.Surse judiciare au declarat pentru News.ro că aplicaţia dezvoltată de o companie din Maramureş este una legală, însă, prin folosirea acesteia într-un anumit mod, era eludată obligaţia de la plata taxelor.            Editor :  Izabela Zaharia    
----------------------------------

 Zelenski, în Estonia: Este greu pentru Ucraina să supravieţuiască fără ajutor financiar de la UE 
Externe
2024-01-11T15:05:57+02:00
         Preşedintele ucrainean Volodimir Zelenski a declarat, joi, în timpul vizitei sale la Tallinn, că va fi dificil pentru Ucraina să supravieţuiască dacă nu primeşte un pachet de sprijin financiar de la Uniunea Europeană, transmit Reuters şi DPA, potrivit Agerpres.          Aflat într-un turneu în statele baltice, şeful statului ucrainean a spus că o încetare acum a focului în războiul lansat de Rusia împotriva Ucrainei nu ar conduce la dialog politic şi ar fi doar în avantajul Moscovei.El a explicat că orice pauză pe front le-ar permite forţelor ruse să se regrupeze şi să-şi crească rezervele de muniţii.„Pauza nu ar conduce la o încheiere a războiului, nu ar conduce la dialog politic cu Rusia sau cu altcineva... Slavă Domnului că totul este decis în Ucraina şi că nu vor exista pauze pentru ca Rusia să beneficieze”, a afirmat Zelenski.         În turneul său în Lituania, Letonia şi Estonia, unele dintre cele mai ferme susţinătoare din Uniunea Europeană şi NATO ale Kievului, preşedintele Zelenski speră să obţină mai mult sprijin militar şi financiar şi să discute despre intenţia Ucrainei de a adera la UE şi la NATO.Volodimir Zelenski a menţionat că Rusia se confruntă cu un „deficit” de muniţii şi face eforturi pentru a-şi reconstrui trupele sale de elită, ceea ce influenţează comportamentul armatei ruse pe frontul din Ucraina.El a acuzat Moscova că negociază achiziţionarea de rachete din Iran şi că forţele ruse au primit o cantitate mare de muniţie din Coreea de Nord.            Editor :  C.L.B.    
----------------------------------

 Cadavru găsit pe un câmp din Sibiu. Bărbatul ar fi fost ucis de un animal sălbatic 
Cadavru găsit pe un câmp din Sibiu. Bărbatul ar fi fost ucis de un animal sălbatic
2024-01-11T15:05:21+02:00
         Un bărbat a fost omorât de un animal sălbatic pe un câmp din apropierea localităţii Alma, cadavrul fiind preluat de cei de la Serviciul de Medicina Legală din Sibiu care urmează să precizeze ce fel de animal l-a ucis pe acest om, în urma necropsiei, a declarat joi, purtătorul de cuvânt al Inspectoratului de Poliţie al Judeţului (IPJ) Sibiu, Elena Welter.         "La data de 10 ianuarie a.c., în jurul orei 12.00, prin apel 112, un bărbat a sesizat I.P.J. Sibiu cu privire la faptul că, în timp ce se afla în extravilanul localităţii Alma, într-o zonă cu vegetaţie, a observat cadavrul unei persoane de sex masculin. La faţa locului s-au deplasat poliţişti şi reprezentanţi ai Serviciului de Medicină Legală Sibiu, care au constatat că cele sesizate se confirmă. În urma verificărilor efectuate poliţiştii au identificat persoana în cauză. Este vorba despre un bărbat în vârstă de 68 de ani, din localitatea Alma, care ar fi dispărut de la o stână din apropiere la data de 9 ianuarie. Din primele cercetări efectuate cu privire la circumstanţele în care a survenit decesul nu au reieşit indicii că bărbatul ar fi fost victima săvârşirii unei infracţiuni. Cadavrul a fost preluat de reprezentanţii Serviciului de Medicină Legală Sibiu în vederea efectuării necropsiei", a spus Elena Welter, citată de Agerpres.Potrivit sursei citate, "leziunile suferite au survenit cel mai probabil în urma atacului unui animal sălbatic".            Editor :  A.P.    
----------------------------------

 Navalnîi povestește condițiile din colonia "Lupul polar" din Siberia: "Știți de ce oamenii aleg să meargă la carceră cu un ziar?" 
Externe
2024-01-11T14:52:57+02:00
         Opozantul rus Aleksei Navalnîi a povestit Curții Supreme din Moscova, prin apel video, condițiile dure din colonia penală din Siberia în care a fost transferat la finalul lui decembrie 2023.         Adresându-se instanței printr-un apel video, Aleksei Navalnîi a povestit despre condițiile dure din colonia penală din Siberia, în special despre frigul crâncen și limita de timp pentru a lua masa, scrie CNN."Este imposibil să mănânci în 10 minute", a spus el instanței din Moscova. "Dacă mănânci în fiecare zi în cel mult 10 minute, atunci masa aia se transformă într-un proces foarte dificil"."Carcera este deseori un loc extrem de friguros", a continuat Aleksei Navalnîi. "Știți de ce oamenii aleg să meargă acolo cu un ziar? Pentru a se înveli cu el. Cu un ziar, vă pot spune vouă, judecătorilor, carcera devine un loc mai călduros de dormit decât fără unul. Ai nevoie de un ziar ca să nu îngheți", a adăugat Navalnîi.         Aleksei Navalnîi a dat în judecată autoritățile ruse pentru condițiile de detenție.Totodată, Aleksei Navalnîi spune că autoritățile îi limitează numărul de înscrisuri religioase pe care le poate deține, declarând: "Regulile spun că am voie să am 10 cărți. Am nevoie de 2 cărți ca să îmi practic religia. O singură carte nu îmi este suficientă, mi se încalcă drepturile religioase"."Vreau să pot avea 10 cărți în celulă. Am nevoie de ele pentru educație, pentru practicarea religiei". Motivul limitării, susține Aleksei Navalnîi, este împiedicarea lui să studieze Islamul, iar "noi restricții sunt inventate constant", precum interzicerea unor obiecte religioase, dar permiterea altora.Reprezentantul Ministerului Justiției a spus instanței în timpul apelului video că reclamațiile lui Aleksei Navalnîi privind restricțiile aplicate doar deținuților musulmani sunt "declarații politice" și că acesta poate primi 10 cărți în timpul zilei, dar poate păstra una singură în celulă peste noapte.În aceste prime imagini de după transferul din decembrie, inamicul numărul unu al Kremlinului apare cu părul şi barba rase, relaxat şi aproape glumind.Opozantul este încarcerat de la 23 decembrie într-unul dinre cele mai dure centre de detenţie din Rusia. Colonia penitenciară Khrap, în Iamalo-Neneţia, la 1.900 de kilometri de Moscova, este considerată o moştenitoare a Gulagului sovietic. Deţinuţii - obligaţi la muncă forţată - muncesc la tăbăcirea şi cusutul pieilor de ren, în condiţii groaznice.Potrivit apropiaţilor opozantului, acest nou transfer are scopul să-l izoleze pe Aleksei Navalnîi în vederea alegerilor prezidenţiale ruse. El a fost condamnat la 19 ani de închisoare cu privire la ”extremism şi fraudă”, acuzaţii pe care le respinge.Aleksei Navalnîi, în vârstă de 47 de ani, vorbeşte cu regularitate, de când a fost arestat, în 2021, prin intermediul avocaţilor săi, despre calvarul închisorii şi carcerelor.            Editor :  V.M.    
----------------------------------

 Franța își protejează navele comerciale în Marea Roșie cu armata, după atacurile rebelilor houthi 
Externe
2024-01-11T14:47:38+02:00
         Armata Franței escortează navele comerciale care reprezintă interese franceze în Marea Roșie, a declarat joi comandantul naval superior al țării în zonă, adăugând că actualul mandat al Hexagonului nu includea misiunea de apărare în fața rebelilor houthi, transmite Reuters.         Houthi, rebelii susținuți de Iran, care controlează cea mai mare parte a Yemenului, au vizat rutele maritime din Marea Roșie pentru a-și arăta sprijinul pentru gruparea islamistă palestiniană Hamas, care luptă împotriva Israelului în Gaza.Adresându-se reporterilor, contraamiralul Emmanuel Slaars, comandantul comun al forțelor franceze din regiune, a declarat că Franța lucrează îndeaproape cu misiunea Prosperity Guardian condusă de SUA în zonă, prin schimbul de informații și efectuând patrule, dar a spus că forțele militare franceze rămân în continuare în întregime sub controlul Parisului.„Operațiunea franceză constă, pe de o parte, în patrularea zonelor maritime în care activează Houthi pentru a-i opri”, a spus Slaars. „Aceste patrule sunt în coordonare cu operațiunea Prosperity Guardian”, a spus el.         „Pe de altă parte, escortăm în mod regulat navele cu pavilion francez sau cu interese franceze în Marea Roșie. Le însoțim pe tot parcursul traversării lor”, a mai spus acesta.Slaars, care conduce și misiunea UE din nouă țări care operează în strâmtoarea Hormuz, a spus că este întotdeauna nevoie de mai multe mijloace militare în regiune, deși Franța nu intenționează să desfășoare mai multe pentru moment.El a spus că operațiunile militare internaționale dau rezultate și că 80% din traficul de containere trece în continuare prin strâmtoarea Bab Al-Mandab dintre Yemen și Djibouti.            Editor :  M.I.    
----------------------------------

 Platforma Ghiseul.ro a depășit miercuri două milioane de utilizatori. „Și-au recăpătat timpul pentru lucrurile care contează” 
Opinie și promovare politică
2024-01-11T14:23:43+02:00
         Peste două milioane de români au scăpat de cozile de la ghișee, susține vicepreședintele Autorității pentru Digitalizarea României, Andrei Niculae, care a transmis că platforma Ghiseul.ro a depășit miercuri acest număr de utilizatori.         El spune că acești români au câștigat timpul pe care l-ar fi petrecut la cozile de la ghișee. „Două milioane de oameni nu mai sunt nevoiți să își ia zile de concediu pentru a le pierde afară, în frig, la cozile de la taxe”! Două milioane de români pot obține cazierul judiciar din doar câteva click-uri. Astăzi, sunt două milioane de oameni care și-au recăpătat timpul pentru lucrurile care contează cu adevărat pentru ei”, afirmă vicepreședintele ADR.Andrei Niculae adaugă faptul că anul trecut România a depășit suma de 1 miliard de euro colectați online din taxe, relația în acest fel cu cetățenii fiind una mai eficientă și care nu consumă timpul și nervii contribuabililor.„Vă încurajez pe toți să vă faceți cont - online, simplu, rapid și sigur, fără comisioane și timp pierdut. Digitalizăm România și transformăm cozile în click-uri“, încheie acesta mesajul prin care a anunțat faptul că din ce în ce mai mulți români aleg să rezolve virtual chestiuni care altfel i-ar purta de la o instituție la alta.           
----------------------------------

 Finlanda prelungeşte închiderea punctelor de trecere la frontiera cu Rusia până la 11 februarie 
Externe
2024-01-11T14:23:36+02:00
          Finlanda va prelungi închiderea punctelor de trecere la frontiera cu Rusia cu patru săptămâni, până la 11 februarie, a anunţat joi Ministerul de Interne de la Helsinki, confirmând informaţii anterioare potrivit cărora aceste puncte vor rămâne închise.         Ministrul agriculturii şi pădurilor, Sari Essayah, a spus miercuri, la postul naţional YLE, că frontiera, care ar fi trebuit să fie redeschisă pe 15 ianuarie, va rămâne închisă.Finlanda a închis frontiera cu Rusia la sfârşitul anului trecut, ca răspuns la fluxul tot mai mare de solicitanţi de azil, afirmând că acesta este orchestrat de Moscova, acuzaţie dezminţită de Kremlin.După ce două puncte de trecere au fost redeschise pentru scurt timp în decembrie, peste 300 de solicitanţi de azil au intrat din Rusia în interval de două zile, a comunicat atunci paza de frontieră finlandeză, după care autorităţile au închis toată graniţa pentru încă o lună.„Pe baza informaţiilor strânse de autorităţi, ameninţarea ca fenomenul să reînceapă şi să se extindă aşa cum s-a întâmplat anterior este probabilă”, a indicat Ministerul de Interne într-un comunicat, anunţând joi prelungirea măsurii de închiderii a punctelor de trecere a frontierei, potrivit Reuters, preluată de Agerpres.            Editor :  B.P.    
----------------------------------

 A început testarea pe oameni a unui vaccin împotriva Nipah, virusul letal care se transmite de la lilieci 
Externe
2024-01-11T14:20:15+02:00
         Universitatea Oxford a anunţat joi că a început testarea pe oameni a unui vaccin experimental împotriva virusului Nipah, care a dus la apariţia unor focare epidemiologice în statul indian Kerala şi în alte regiuni ale Asiei, informează Reuters.         Deocamdată nu există niciun vaccin autorizat pentru acest virus mortal. Nipah a fost identificat pentru prima dată în urmă cu aproximativ 25 de ani în Malaezia şi a cauzat de atunci mai multe focare în Bangladesh, India şi Singapore.Primii participanţi la studiul clinic organizat de Universitatea Oxford au primit doze de vaccin în cursul săptămânii trecute. Vaccinul se bazează pe aceeaşi tehnologie ca şi cea utilizată în vaccinurile anti-COVID-19 dezvoltate de AstraZeneca şi Serum Institute of India.Studiul clinic de fază incipientă include 51 de pacienţi, va avea loc la Oxford şi va examina siguranţa şi răspunsul imunitar indus de acest vaccin la persoane cu vârste cuprinse între 18 şi 55 de ani, a declarat un purtător de cuvânt al Institutului de Ştiinţe Pandemice din cadrul Universităţii Oxford, citat de Agerpres.         Faze suplimentare ale studiilor clinice sunt aşteptate să fie organizate ulterior într-o ţară afectată de virusul Nipah."Nipah are un potenţial epidemic, deoarece liliecii fructiferi care îl găzduiesc se găsesc în zone în care trăiesc peste 2 miliarde de oameni. Acest test reprezintă un pas înainte în eforturile de a crea o suită de instrumente de protecţie împotriva acestui virus ucigaş", a declarat In-Kyu Yoon, directorul Coaliţiei pentru Inovaţii în Pregătirea în caz de Epidemii (CEPI).Studiul clinic este condus de Oxford Vaccine Group şi finanţat de CEPI, o coaliţie globală care sprijină dezvoltarea de vaccinuri împotriva bolilor infecţioase emergente.În 2022, compania Moderna a demarat, de asemenea, un studiu clinic în stadiu incipient pentru un vaccin împotriva virusului Nipah, pe care l-a dezvoltat împreună cu Institutul Naţional de Alergii şi Boli Infecţioase din Statele Unite.În septembrie 2023, statul indian Kerala s-a confruntat cu cel de-al patrulea focar de virus Nipah din ultimii cinci ani, înregistrând şase persoane infectate şi două decese.Infecţia cauzată de virusul Nipah poate provoca febră, dureri de cap, tuse şi dificultăţi de respiraţie, urmate cel mai probabil de o inflamare a creierului. Rata de mortalitate este estimată între 40% şi 75%, potrivit Organizaţiei Mondiale a Sănătăţii (OMS).            Editor :  A.P.    
----------------------------------

 Dan Motreanu anunță că aproape 2.000 de tineri români vor călători gratuit în Europa, până în 2025 
Opinie și promovare politică
2024-01-11T14:10:39+02:00
         Prim-vicepreședintele PNL, europarlamentarul Dan Motreanu, a anunțat joi că aproape 2.000 de tineri români vor  călători gratuit în Europa prin intermediul programului DiscoverEU, în perioada martie 2024- mai 2025. El precizează că deplasările vor fi făcute în special cu trenul.          Tinerii selectați în această rundă vor putea călători gratuit în Europa timp de până la 30 de zile, începând din martie 2024 până pe data de 31 mai 2025. „1.974 de tineri români vor călători gratuit în Europa cu ajutorul permiselor oferite prin programul DiscoverEU. Cei care au fost selectați vor putea călători în Europa timp de până la 30 de zile în perioada 1 martie 2024 - 31 mai 2025. Deplasările se vor efectua în principal cu trenul“, transmite Dan Motreanu.DiscoverEU este o inițiativă a Uniunii Europene prin care cetățenii UE care au peste 18 ani au oportunitatea de a călători în Europa.         „Această rundă este dedicată tinerilor născuți în perioada 1 ianuarie 2005-31 decembrie 2005 în țări ale Uniunii Europene. În cadrul acestei runde s-au înscris în total 144.038 de tineri, dintre care 36.318 au fost selectați. Inițiativa a fost lansată în 2018 și au fost oferite 284.000 de permise gratuite. 72 % dintre candidați au călătorit pentru prima dată cu trenul în afara țării lor de reședință“, adaugă Motreanu.Tinerii selectați primesc un card european de tineret DiscoverEU, care le oferă reduceri pentru vizitele culturale, activități de învățare și sportive, transportul local, cazare și masă, așa cum precizează Comisia Europeană.DiscoverEU este o acțiune a programului Erasmus+, de care au beneficiat până acum 11.600 de tineri români.           
----------------------------------

  Video  Haos și panică printre soldații ruși după ce au fost prinși în ambuscadă în pădure: „Cine trage? Sunt ai noștri? Unde naiba suntem?” 
Externe
2024-01-11T14:01:59+02:00
         O coloană de tancuri rusești a fost prinsă în ambuscadă de artileria ucraineană într-o pădure din regiunea Harkov. În momentul în care au fost luați la țintă, printre soldații ruși s-a instalat haosul, nimeni nefiind în stare de o acțiune coordonată. Momentele de panică, înregistrate de camera montată pe casca unui soldat rus, au ajuns pe rețelele sociale.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Grupul de asalt rusesc, care acționa în direcția Harkov, a fost lovit cu muniție cu dispersie, potrivit canalului War Translated de pe rețeaua X, care a difuzat filmarea.După ce au oprit coloana și au coborât din blindate, a urmat haosul, deoarece grupul de soldați ruși s-a dispersat în pădure, unii au fost răniți și nimeni nu înțelegea unde se află, cine trage sau de unde se trage.De altfel, gradul de haos și dezorientare în rândul rușilor este lămuritor după dialogul dintre ei: „Nimic nu merge conform planului”; „Unde sunt oamenii tăi?”; „De unde se trage?” - „Nu știu”; „Cine trage?”; „Ăia în alb sunt ai noștri?”; „În cine trag?” - „Naiba știe” - „Poate trag în noi”; „Trebuie să dăm prin radio” - „Unde naiba suntem?”.            Editor :  B.P.    
----------------------------------

 Ajutoare de stat pentru porturile din România. Comisia Europeană a aprobat schema în valoare de 126 de milioane de euro 
Economie
2024-01-11T13:43:11+02:00
         Comisia Europeană a aprobat, joi, o schemă notificată de România în valoare de 126 de milioane euro pentru a sprijini investiţiile în porturi, unde fluxurile comerciale au crescut brusc. Planul de acordare a ajutoarelor de stat la Dunăre și Marea Neagră țintește împiedicarea blocajelor pe traseul culoarelor de solidaritate UE-Ucraina, informează Agerpres.         Potrivit unui comunicat de presă al Executivului comunitar, măsura facilitează fluxurile comerciale înspre şi dinspre Ucraina, în concordanţă cu obiectivele planului de acţiune al UE pentru culoarele de solidaritate.„Această schemă în valoare de 126 de milioane euro va permite României să reducă blocajele create de creşterea bruscă a volumului de mărfuri care sosesc în porturile de la Dunăre şi Marea Neagră. Ajutorul va sprijini operatorii portuari să prelucreze şi să depoziteze mărfurile care îşi aşteaptă rândul, reducând astfel blocajul cauzat de războiul Rusiei împotriva Ucrainei. Acest lucru va contribui la planul de acţiune al UE pentru culoarele de solidaritate, fără a denatura în mod nejustificat concurenţa pe piaţa unică”, a declarat vicepreşedintele Comisiei Europene, Margrethe Vestager.România a notificat Comisiei planurile sale de a sprijini întreprinderile care îşi desfăşoară activitatea în anumite porturi din România să investească în instalaţii suplimentare de manipulare sau depozitare pentru prelucrarea mărfurilor care au fost deviate de la rutele lor comerciale normale din cauza războiului Rusiei împotriva Ucrainei şi a imposibilităţii de a folosi rutele directe de export maritim ale Ucrainei. Schema, cu un buget de 126 de milioane euro (aproximativ 626 de milioane lei), se va derula până la 31 decembrie 2024.         În cadrul schemei, ajutorul va lua forma unor granturi de până la 10 milioane euro pentru societăţile de logistică care îşi desfăşoară activitatea în porturile maritime şi interioare româneşti situate pe: graniţa estică a UE (Constanţa, Galaţi, Giurgiu); canalul Dunăre-Marea Neagră (Poarta Albă, Midia şi Năvodari); canalul Sulina sau porturile „satelit” ale Constanţei (Midia şi Mangalia). Ajutorul nu poate depăşi valoarea cea mai mică dintre următoarele cuantumuri: 10 milioane euro pe beneficiar, deficitul de finanţare sau 65% din costurile eligibile ale proiectului.Măsura va fi finanţată parţial din fondurile de coeziune ale UE şi va contribui la funcţionarea culoarelor de solidaritate UE-Ucraina prin facilitarea fluxurilor comerciale înspre şi dinspre Ucraina.„Comisia a evaluat măsura în temeiul normelor UE privind ajutoarele de stat, în special al articolului 107 alineatul (3) litera (c) din Tratatul privind funcţionarea Uniunii Europene, care permite statelor membre să sprijine dezvoltarea anumitor activităţi economice în anumite condiţii”, se precizează în comunicatul Executivului comunitar.Comisia a constatat că ajutorul este necesar şi adecvat pentru a genera investiţia, care nu ar fi putut fi realizată în absenţa ajutorului, deoarece nici un investitor de pe piaţă, nici vreo instituţie financiară nu ar fi finanţat-o în condiţii comerciale din cauza incertitudinilor legate de războiul provocat de Rusia şi de caracterul temporar al fluxurilor comerciale pe care acesta le-a creat.De asemenea, ajutorul este proporţional şi limitat la minimumul necesar pentru a genera investiţiile. Mai mult, nivelul ajutorului se bazează pe un deficit de finanţare dovedit. Operatorii pot primi numai acele ajutoare care sunt indispensabile pentru a acoperi costurile suplimentare aferente echipamentelor şi depozitării necesare pentru manipularea mărfurilor deviate de la rutele lor comerciale normale.În plus, efectele pozitive ale ajutorului compensează eventualele efecte negative asupra concurenţei şi a schimburilor comerciale dintre statele membre ale UE. Fluxurile comerciale în cauză au apărut în mod natural în porturile cele mai apropiate din punct de vedere geografic de Ucraina şi vor dispărea după soluţionarea crizei.Având în vedere aceste considerente, Comisia a aprobat schema notificată de România în temeiul normelor UE privind ajutoarele de stat.                  Editor :  M.I.    
----------------------------------

 Rugămintea unei femei de 80 de ani din Bacău pentru polițiștii locali. Agenții au ajutat-o fără să stea pe gânduri 
Actualitate
2024-01-11T13:38:47+02:00
         O femeie de 80 de ani din Bacău, care locuiește singură, s-a văzut nevoită să apeleze la polițiștii locali pentru a-și putea ridica medicamentele eliberate cu rețetă de la farmacie. Agenții nu au stat nicio secundă pe gânduri și s-au oferit să o ajute, scrie Ziarul de Bacău. Din cauza temperaturilor scăzute de afară, polițiștii locali fac apel la populație să își ajute vecinii sau cunoștințele în etate.         Apelul a venit marți seara, în jurul orei 19:00, când temperaturile în Bacău erau mult sub pragul de îngheț. Femeia, în vârstă de 80 de ani, a sunat la Poliția Locală și a cerut ajutor."Condițiile vremii nefavorabile și faptul că este o persoană nedeplasabilă, singură și neajutorată, a determinat-o să apeleze la colegii noștri, pentru a-i aduce de pe o rețetă medicamente de la farmacie", se arată în postarea Poliției Locale Bacău de pe rețelele sociale.Un echipaj din cadrul Serviciului Ordine Publică și Evidența Persoanei a mers la farmacie, a cumpărat medicamentele prescrise de care femeia avea mare nevoie și i le-a dus acasă, fără a-i solicita contravaloarea lor."În această perioadă, persoanele în vârstă au nevoie de sprijin, mai ales dacă au și anumite probleme de sănătate, de aceea vă îndemnăm să aveți bunăvoință și, dacă aveți vecini în vârstă, să le fiți sprijin! Vă transmitem și faptul că suntem deschiși la astfel de solicitări și că putem veni în ajutorul cetățenilor din municipiul Bacău aflați în situații similare!", au transmis reprezentanții Poliției Locale Bacău.            Editor :  Izabela Zaharia    
----------------------------------

 (P) ASUS Zenbook 14 OLED (UX3402): eleganță și rafinament, performanță și flexibilitate 
Sci-tech
2024-01-11T13:20:38+02:00
         Așa cum ne-a obișnuit deja seria Zenbook, modelul ASUS Zenbook 14 OLED (UX3402) este încă un produs inovator, o capodoperă de design cu linii elegante, moderne și, în același timp, atemporale. Sub carcasa inspirată de arta Kintsugi a reparației obiectelor ceramice se ascunde un produs orientat către utilizator ce integrează cele mai noi tehnologii și un ecran tactil OLED ce oferă imagini perfecte, cu detalii ideale.  ASUS Zenbook 14 OLED (UX3402) este ultraportabilul care nu face niciun compromis, fiind un produs inovator ce redefinește standardele de estetică, dar și de performanță compactă. Construit pe principiile filosofiei orientale Zen, este companionul perfect pentru cei care au nevoie de un instrument de lucru sau pentru relaxare pe care se pot baza oriunde s-ar afla. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media ASUS OLED: reproduce fiecare detaliu perfect  Ecranul de 14 inch cu tehnologie ASUS OLED (Organic Light Emitting Diode) dispune de un panou NanoEdge cu margini aproape invizibile, asigurând un raport ecran-corp de 90%, contribuind la aspectul compact și minimalist al dispozitivului. Rezoluția 2.8K și raportul de aspect 16:10 oferă o suprafață de lucru surprinzător de mare pentru un dispozitiv atât de compact.Validarea PANTONE de care beneficiază fiecare ecran la ieșirea din fabrică garantează o precizie excepțională a culorilor, în timp ce certificarea VESA DisplayHDR True Black 500 și capacitatea de a reda peste 1.07 miliarde de culori ale spațiului DCI-P3 asigură o experiență cinematografică cum nu ai mai întâlnit. La acestea se adaugă rata de împrospătare a ecranului de 90 Hz și timpul de răspuns practic instantaneu de 0.2 milisecunde care fac ca imaginile în mișcare să fie afișate fără artefacte vizuale deranjante.Experiența multimedia uimitoare este completată de prezența unui sistem audio certificat de Harman Kardon și de un amplificatorul Smart Amp care permite atingerea unui volum sonor cu 350% mai ridicat, fără distorsiuni, certificat Dolby Atmos.Portabilitate completă, productivitate fără compromisuriASUS Zenbook 14 OLED (UX3402), cu o greutate de doar 1.39 kilograme și grosime de doar 16.9 mm, este un laptop extrem de compact, cu un aspect elegant care se datorează în principal designului minimalist, dar sofisticat. Capacul laptopului este inspirat din arta japoneză Kintsugi și poți alege între două culori elegante potrivite personalității tale: Aqua Celadon, un verde pal care simbolizează puritatea și claritate, sau Ponder Blue care sugerează înțelepciune și introspecție.Designul minimalist însă nu a împiedicat ASUS să înglobeze tehnologii de ultimă oră care să ofere o experiență fluidă, fără întreruperi supărătoare. Autentificarea rapidă și securizată este posibilă prin simpla atingere a senzorului de amprentă camuflat în butonul de pornire. Interacțiunea umană cu tehnologia este ridicată la următorul nivel și de tastatura ASUS ErgoSense și touchpad-ul ASUS NumberPad 2.0, reproiectate pentru confort sporit.Performanțe fără efort, conectivitate fără limiteZenbook 14 OLED este pregătit să facă față cu ușurință oricăror provocări datorită procesoarelor Intel Core i7 de generația a 12-a, integrării a până la 16 GB RAM LPDDR5 și graficii Intel Iris Xe. SSD-urile ultrarapide PCI-E NVMe 4.0 x4 asigură acces instantaneu la date cu o viteză amețitoare de până la 6500 MB/s.Un aspect important pentru un ultraportabil pe care să-l poți folosi oriunde te-ai afla este conectivitatea rapidă, iar Zenbook îndeplinește această cerință cu transferuri wireless prompte prin WiFi 6E și conectorii Thunderbolt 4 cu USB Type-C Easy Charge, permitând astfel încărcarea rapidă a bateriei până la 60% în doar 49 de minute. Porturile HDMI și USB 3.2 Gen 2 Type-A și cititorul de carduri microSD, completează această listă, iar conectorul audio jack combo este ideal pentru conferințe sau redare de conținut multimedia.Un aspect demn de menționat este autonomia bateriei de 75 Wh care susține laptopul activ pentru până la 18 ore de utilizare intensă fără să fie nevoie să-l conectezi la priză.ASUS Zenbook 14 OLED (UX3402) este un veritabil membru al familiei Zenbook și poate fi achiziționat direct din ASUS eShop România.    
----------------------------------

 Programul „Masa caldă” în școli continuă și anul acesta. Ciolacu: Ținta e să creştem numărul şcolilor unde oferim ajutorul alimentar  
Actualitate
2024-01-11T13:20:25+02:00
         Premierul Marcel Ciolacu a declarat, joi, că Guvernul va aproba cadrul necesar pentru continuarea Programului Naţional „Masă Sănătoasă” în şcoli şi în acest an. Șeful Executivului a precizat că şi procedura privind tichetele educaţionale de 500 de lei a fost finalizată, iar astfel, în cel mai scurt timp, cardurile vor putea fi ridicate de părinţi şi folosite pentru cumpărarea de rechizite şi îmbrăcăminte pentru şcoală.         „Avem proiecte importante şi în domeniul Educaţiei. Înţeleg că procedura privind tichetele educaţionale de 500 de lei a fost finalizată, atât la Ministerul Investiţiilor şi Proiectelor Europene, cât şi la Ministerul Educaţiei. Astfel, în cel mai scurt timp, cardurile vor putea fi ridicate de părinţi şi folosite pentru cumpărarea de rechizite şi îmbrăcăminte pentru şcoală”, a spus premierul în şedinţă.Prim-ministrul a precizat că în plus, Guvernul aprobă cadrul necesar pentru continuarea Programului Naţional „Masă Sănătoasă” în şcoli şi în acest an.„Masa caldă s-a dovedit esenţială în reducerea abandonului şcolar în zonele unde programul a fost aplicat. De aceea, ţinta noastră este să creştem, de la 450 la 1000, numărul şcolilor unde să oferim acest suport alimentar copiilor”, a precizat Marcel Ciolacu.Şeful Executivului a mai anunţat că tot astăzi Guvernul avansează cu schema de ajutor de stat pentru dezvoltarea producţiei interne în industria materialelor de construcţii, aprobând un document-cheie, Ghidul solicitantului.„Acest program, împreună cu cel similar din agricultură şi industrie alimentară, Investalim, şi cu schemele de sprijin pentru IMM-uri reprezintă fundamentul pentru a securiza producţia internă în domenii stretegice. Prin această abordare, am reuşit în 2023 să scădem deficitul balanţei comerciale cu 5,5 miliarde de euro. Şi vom continua cu mai mult curaj în acest an! Va fi anul în care vom face din ”Cumpără româneşte” un pilon al dezvoltării noastre economice”, a menţionat el.            Editor :  C.L.B.    
----------------------------------

 Antony Blinken a ajuns în Egipt, în ultima etapă a turnelului său diplomatic în Orientul Mijlociu 
Externe
2024-01-11T13:18:26+02:00
         Secretarul de stat american, Antony Blinken, a sosit, joi dimineaţă, la Cairo, pentru ultima etapă a maratonului său diplomatic în Orientul Mijlociu, menit să ajute la ameliorarea conflictului din Fâşia Gaza, potrivit jurnaliştilor care îl însoţesc în acest turneu.         Sosit din Israel, Blinken urmează să se întâlnească cu preşedintele egiptean, Abdel Fattah al-Sisi, după care se va îmbarca pentru zborul spre SUA, la finalul acestui turneu care a cuprins nouă ţări, între care Turcia şi Arabia Saudită, dar şi Cisiordania ocupată, şi în care a făcut apel la evitarea unei extinderi a conflictului din Fâşia Gaza.În cursul turneului său, şeful diplomaţiei americane a făcut presiuni asupra Israelului pentru ca operaţiunea sa militară împotriva teroriștilor Hamas să fie mai bine ţintită şi să nu-i afecteze într-o măsură atât de mare pe civilii palestinieni.Blinken a insistat în fiecare etapă a maratonului său diplomatic asupra necesităţii de a deschide „o cale către statul palestinian independent” şi a menţionat dorinţa ţărilor arabe de a lucra împreună pentru o integrare regională şi reconstrucţie.         „Ne-am concentrat, de asemenea, pe ziua de după acest conflict din Fâşia Gaza şi pe munca importantă care trebuie făcută pentru a ajuta la restabilirea Fâşiei Gaza”, a declarat el, miercuri seara, în timpul unei vizite fulger în Bahrein.După ce s-a întâlnit, miercuri, cu preşedintele Autorităţii Palestiniene, la Ramallah, în Cisiordania ocupată, Blinken a declarat că Mahmoud Abbas este hotărât să reformeze Autoritatea Palestiniană pentru o potenţială reunificare a Fâşiei Gaza, devastată de război, cu Cisiordania.Abbas s-a deplasat, apoi, în Iordania, unde a discutat despre o „presiune în favoarea unei încetări imediate a focului” în Gaza în cadrul unor întrevederi cu regele Abdullah al II-lea al Iordaniei şi cu preşedintele egiptean în oraşul port Aqaba, pe ţărmul Mării Roşii.            Editor :  Adrian Dumitru    
----------------------------------

 PiS organizează un protest după condamnarea la închisoare a doi foşti miniştri. Mii de oameni sunt aduși la Varșovia cu autocarele 
Externe
2024-01-11T13:12:48+02:00
         Susţinători ai partidului conservator naţionalist Lege şi Justiţie (PiS), acum în opoziţie în Polonia, sunt aduși cu autocarele la Varșovia, la o manifestaţie programată joi în faţa parlamentului, împotriva guvernului de centru-stânga al lui Donald Tusk, în urma condamnării la închisoare a doi foşti miniştri ai PiS pentru corupţie, transmite dpa, preluată de Agerpres.         Până la 40.000 de persoane sunt aşteptate să participe de la ora locală 16.00 (15.00 GMT) la „Protestul polonezilor liberi”, conform PiS.Acesta a organizat deplasări cu autocarul spre capitală pentru susţinătorii săi din zonele rurale, au relatat mass-media din Polonia.Demonstraţia ar putea alimenta suplimentar conflictul actual între guvernul de coaliţie al lui Tusk, instalat la mijlocul lui decembrie, şi PiS, fost partid de guvernământ o lungă perioadă.         Protestul a fost prevăzut iniţial împotriva reorganizării mass-media publice, pe care guvernul Tusk le-a acuzat că răspândesc propaganda de partid a PiS.Însă controversa legată de încarcerarea fostului ministru de interne Mariusz Kaminski şi a ex-secretarului său de stat Maciej Wasik, arestaţi marţi, a modificat ţinta demonstraţiei.Cei doi au fost arestaţi după ce au căutat refugiu la şeful statului, Andrzej Duda, în palatul prezidenţial. PiS, din care provine Duda, acuză că Wasik şi Kaminski sunt deţinuţi politici.Ei au fost condamnaţi la câte 2 ani de închisoare pentru abuz în serviciu de un tribunal din Varşovia în decembrie 2023.Preşedintele Duda îi graţiase, însă Tribunalul Suprem a declarat decizia ca ilegală. Duda refuză să accepte respingerea graţierilor pe care le-a acordat.Miercuri, aproximativ o sută de oameni s-au adunat în fața palatului prezidențial pentru a-și arăta sprijinul pentru foștii miniștri PiS Maciej Wasik și Mariusz Kaminski, ambii fiind arestați mai devreme, în aceeași zi.            Editor :  M.I.    
----------------------------------

 Despăgubirea uriașă pe care o primește bărbatul care a stat nevinovat timp de 44 de ani la închisoare. El își dorește doar o casă 
Externe
2024-01-11T16:10:27+02:00
         Un bărbat care a stat 44 de ani la închisoare pentru o faptă pe care nu a comis-o urmează să primească 25 de milioane de dolari despăgubire, aceasta fiind a doua cea mai mare sumă din istorie acordată pentru o condamnare injustă, potrivit Duke Law School’s Wrongful Conviction Clinic, citată de CNN.         Ronnie Long, care este de culoare, a fost acuzat că a violat o femeie albă, în vârstă de 54 de ani, fiind condamnat în 1976 la închisoare pe viață pentru viol și intrare prin efracție de un juriu format exclusiv din persoane albe. Compensația uriașă a fost stabilită în urma unui proces civil pe care Long l-a intentat autorităților din orașul Concord și statul Carolina de Nord. Procesul s-a încheiat cu un acord între părți.Condamnarea lui Long a fost anulată în 2020, după ce s-a descoperit că la data procesului poliția a ascuns probe care îl exonerau pe Long. Aceste probe au inclus mostre de spermă și amprente de la locul faptei care nu se potriveau cu ale lui Long. S-a stabilit că dovezile au fost ascunde în mod deliberat de forțele de ordine.   Ronnie Long și soția FOTO: Ronnie Long  „Orașul Concord recunoaște și acceptă responsabilitatea pentru erorile și abaterile intenționate comise de foști angajați ai orașului, care au dus la condamnarea și încarcerarea nedreaptă a lui Long”, a transmis administrația orașului într-un comunicat în care anunță și acordul încheiat pentru plata celor 25 de milioane de dolari.         Long a executat pe nedrept 44 de ani, 3 luni și 17 zile de închisoare.„Nicio sumă de bani nu-l va despăgubi vreodată pe Ronnie Long pentru cei 44 de ani petrecuți în închisoare și indiferența numeroșilor aleși care au luptat ca să-l țină în închisoare, în ciuda dovezilor copleșitoare ale nevinovăției sale”, a spus într-un comunicat avocatul Jamie Lau, de la Duke Law School’s Wrongful Conviction Clinic.„În timp ce era în închisoare, părinții lui au murit. A ratat zilele de naștere, absolviri, înmormântări și alte evenimente importante care marchează viața unei persoane. Toate acestea nu le poate primi niciodată înapoi”, a mai spus avocatul.Potrivit acordului, Long va primi 22 de milioane de dolari de la orașul Concord și 3 milioane de dolari de la Biroul de Investigații de Stat din Carolina de Nord.După ce Long a fost eliberat din închisoare, pe 27 august 2020, a aflat că va primi o compensație de 750.000 de dolari, adică 50.000 de dolari pentru fiecare an de detenție nedreaptă, potrivit legii din Carolina de Nord. În 2021, Long a spus că intenționează să lupte împotriva acestei legi.„Suma este complet inadecvată pentru a-l despăgubi, după ce i s-au luat mai mult de 44 de ani de libertate”, a declarat atunci Lau.După ce a fost eliberat, Ronnie Long a spus că spera să poată cumpăra o casă pentru el și soția lui - aceasta fiind cam singura dorință pe care o avea.            
----------------------------------

 Imagini spectaculoase cu "Daniela", primul tunel de pe o autostradă din România. Când se va circula din Sibiu la Pitești pe autostradă 
Economie
2024-01-11T16:07:58+02:00
         Imagini spectaculoase cu primul tunel de pe o autostradă din România. Botezat "Daniela", tunelul are o lungime de 1,3 kilometri și subtraversează dealul Momaia. Tunelul se află pe lotul Curtea de Argeș-Tigveni, parte din autostrada Sibiu-Pitești.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Constructorul, o firmă austriacă, are pe șantier 350 de drumari cu 140 de utilaje. Pentru că pe șantier se muncește indiferent de vremea nefavorabilă de la începutul anului, lucrările începute în această primăvară au ajuns la 18%.Pe cei 10 kilometri dintre Curtea de Argeș și Tigveni ar trebui să circulăm în 2027, iar întreaga autostradă Sibiu-Pitești ar trebui să fie gata un an mai târziu.           Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Directorul general al Companiei de Drumuri, Cristian Pistol, a declarat la Digi24 că antreprenorul este foarte bine organizat și că se lucrează la terasamente, structuri, fundații și utilități.Stadiul fizic este de peste 18%. Sunt premise foarte bune privind finalizarea acestui lot de autostradă înainte de termen probabil. Termenul e februarie 2027, dar după cum s-a mobilizat, cred că poate fi devansat cu 10 – 12 luni.În 2028 ar trebui să circulăm de la Sibiu la Pitești pe autostradă, practic va fi finalizată legătura de la Nădlac până la Portul Constanța, a declarat Cristian Pistol.Antreprenorul execută, în condiții de iarnă, următoarele lucrări:se execută lucrări de excavație aferente celor două fire ale tunelului, respectiv ieșirea din tunel pe sensul Sibiu-Pitești (denumit conform tradiției de către antreprenor, tunelul Daniela) și intrarea în tunel pe sensul Pitești-Sibiu (tunelul Alina)au fost executați 150 metri de tunel pe firul ieșiri din tunel, sensul Sibiu-Piteștiau fost executați 81 metri de tunel pe firul intrării în tunel, sensul Pitești-Sibiuau fost forați, armați și betonați 13.700 ml din 20.500 ml de piloți necesari structurilor aferente acestui tronson de autostradăau fost executate fundațiile pentru 4 din cele 16 podețese lucrează la instalarea poligonului pentru producerea de elemente prefabricate în șantierau fost executate drumurile tehnologice în proporție de 87%se execută lucrări de terasamente pe un sector al proiectuluise execută lucrări de deviere a DJ678se execută lucrări de consolidare a terenului între km 83+580 și km 84+040se execută lucrări aferente structurilorcontinuă relocarea rețelelor de utilități publice de gaz, electricitate, canalizare și apă menajerăAntreprenorul lucrează în șantier cu 360 muncitori și 150 utilaje, a scris pe Facebook Ionel Scrioșteanu, secretar de stat la Ministerul Transporturilor.El precizează că tunelul Momaia va avea o lungime de 1,3 km și va fi format din 2 galerii principale separate, Daniela și Alina, câte una pentru fiecare sens de mers. La construcția celor două fire ale tunelului se lucrează concomitent, 24 din 24 ore, 7 din 7 zile, cu echipe de specialiști aduși din Austria, împreună cu muncitori din România, care utilizează noua metodă austriacă NATM, folosind tehnologie de ultimă generație, potrivit secretarului de stat.Secțiunea 4: Tigveni – Curtea de Argeș are o lungime de circa 10 km, iar pe această secțiune vor fi realizate 13 lucrări de artă, dintre care 12 poduri, pasaje și viaducte, cel mai lung viaduct fiind de 630 de metri. Cuprinde și construcția unui nod rutier la Țigveni, care va face conexiunea cu Secțiunea 3 a Autostrăzii Sibiu - Pitești.Autostrada Sibiu - Pitești va avea o lungime de 122 de km, este împărțită în 5 secțiuni, va lega Centrul și Vestul României de rețeaua europeană de autostrăzi, fiind parte importantă a Coridorului de Transport Pan-european nr. IV. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media                       Editor :  G.M.    
----------------------------------

 Marcel Ciolacu: Deblocăm angajările pentru aproape 8.000 de posturi în Sănătate şi Asistenţă Socială 
Actualitate
2024-01-11T12:54:35+02:00
         Premierul Marcel Ciolacu a anunțat, joi, că Guvernul va aproba deblocarea angajărilor pentru aproape 8.000 de posturi în Sănătate şi Asistenţă Socială. El subliniază că fiecare angajare trebuie să se reflecte în oferirea de servicii mai bune pentru pacienţi.         „Aşa cum am promis, deblocăm astăzi angajările pentru aproape 8000 de posturi în Sănătate şi Asistenţă Socială! Astfel, toate spitalele importante care au deficit de medici, asistente şi infirmieri vor putea face rapid angajări”, a declarat Marcel Ciolacu, joi, în şedinţa de Guvern.Premierul a precizat că bugetul Ministerului Sănătăţii este cu 40% mai mare faţă de anul trecut, subliniind că fiecare angajare trebuie să se reflecte în servicii mai bune pentru pacienţi.„Ministerul Sănătăţii are în acest an un buget cu peste 40% mai mare decât în 2023, deci nu este vorba de probleme financiare. De altfel, am alocat circa 6,6 miliarde lei cu care am închis datoriile pe anul trecut din sistemul sanitar, asigurând şi cheltuielile curente pe luna ianuarie - pentru medicamente şi servicii medicale. Însă, fiecare angajare trebuie să se reflecte, în mod concret, în servicii mai bune pentru pacienţi, un plus de empatie şi de responsabilitate. Asta este valabil şi pentru medicii de familie. Bani avem, dar corect este să-i plătim mai bine pe medicii care muncesc serios! Adică serviciile prestate efectiv să primeze în faţa plăţii pe liste de pacienţi, adică pentru nişte nume puse pe o hârtie!”, a declarat Ciolacu.            Editor :  C.L.B.    
----------------------------------

 Asigurătorii răspund transportatorilor care protestează. UNSAR: Tarifele RCA sunt deja plafonate 
Economie
2024-01-11T12:40:31+02:00
         Tarifele RCA sunt deja plafonate la nivelul celor din 28 februarie 2023 până în luna martie a anului în curs, susţin reprezentanţii Uniunii Naţionale a Societăţilor de Asigurare-Reasigurare din România (UNSAR), ca răspuns la solicitările unor transportatori care cer plafonarea tarifelor RCA, transmite Agerpres.         Reprezentanţii UNSAR precizează că au „luat notă de anumite declaraţii făcute ieri (miercuri, n.r.) în contextul acţiunilor derulate de anumiţi transportatori care solicită autorităţilor, printre multe alte măsuri, şi plafonarea tarifelor RCA”.„În spiritul unei bune informări a opiniei publice, venim cu o serie de clarificări. Tarifele RCA sunt deja plafonate. Începând cu 11 aprilie 2023, tarifele RCA au fost deja plafonate la nivelul celor din 28 februarie 2023. Iniţial, măsura a fost luată pentru 6 luni, prelungită cu încă 3 luni, pentru ca, apoi, la finalul anului trecut, Guvernul să o prelungească încă o dată, cu mici ajustări, până în luna martie a anului în curs. Nu ştim ce altă industrie se mai află într-o situaţie similară”, se menţionează în comunicat.Potrivit sursei citate, dauna medie plătită în baza poliţelor RCA la trimestrul trei din 2023 a crescut cu circa 12% comparativ cu aceeaşi perioadă a anului 2022, în timp ce despăgubirile nu sunt plafonate.         Totodată, asigurătorii plătesc taxe şi contribuţii în creştere, de la 6,6% pentru RCA în 2021, la circa 13% în 2023 din valoarea primelor brute încasate la asigurarea RCA.În plus, contribuţia asigurătorilor la FGA - Fondul de Garantare a Asiguraţilor a crescut de la 1% în 2021, la 7% în 2023 din valoarea primelor brute încasate la asigurarea RCA, din care 5% reprezintă împrumut dat de asigurători.„Aceste contribuţii constituie o povară financiară semnificativă - bani ce sunt alimentaţi de către asigurători din valoarea poliţelor plătite de toţi asiguraţii pe toate tipurile de asigurări generale, nu doar RCA. Nu se ştie când vor fi recuperate sumele împrumutate de asiguratori la FGA şi care va mai fi valoarea lor atunci, având în vedere inflaţia şi pierderea de dobândă”, susţin reprezentanţii UNSAR.Tarifele RCA sunt calculate în funcţie de frecvenţa daunelor RCA şi de dauna plătită în cazul fiecărui accident. Conform UNSAR, frecvenţa daunelor RCA înregistrată în cazul autovehiculelor pentru transportul bunurilor este de aproape trei ori mai mare decât media pieţei.Astfel, frecvenţa accidentelor produse de vehiculele de transport cu o masă de peste 16 tone este de 19,1%, faţă de circa 6,6%, cât este frecvenţa medie a daunelor RCA pentru toate tipurile de autovehicule.„Cu alte cuvinte, din fiecare 100 de astfel de vehicule de transport înmatriculate, cel puţin 19 produc accidente în trafic soldate cu pagube materiale (de regulă de o gravitate semnificativ mai mare decât alte categorii de autovehicule) sau vătămări corporale şi decese. Mai mult, în plus faţă de frecvenţă, şi dauna medie despăgubită în baza poliţelor RCA pentru accidentele produse de aceste tipuri de autovehicule este semnificativ mai mare decât dauna medie înregistrată la nivelul întregului parc auto. Nu în ultimul rând, foarte multe daune se plătesc pentru accidente produse în afara ţării, în unele state neexistând limite de despăgubire pentru vătămări corporale sau deces ori chiar pentru daune materiale”, explică reprezentanţii UNSAR.Prin urmare, comportamentul în trafic al fiecărui şofer afectează financiar toţi şoferii de RCA, precizează sursa citată.„Tocmai de aceea, insistăm că trebuie să lucrăm la cauze şi nu la efecte, motiv pentru care UNSAR a iniţiat Coaliţia pentru Siguranţă Rutieră - un proiect de ţară prin care ne propunem să aducem laolaltă organizaţii diverse, companii şi autorităţi, cu un singur scop: creşterea nivelului de siguranţă pe şoselele din România şi reducerea frecvenţei accidentelor şi a numărului de victime ale acestora. Dacă măcar jumătate din determinarea şi energia celor care au protestat zilele acestea ar fi investită în prevenţie rutieră, nu doar că multe vieţi ar fi salvate, dar şi frecvenţa accidentelor rutiere, care influenţează primele RCA, ar arăta altfel. România continuă să fie, din păcate, campioană în Europa la accidentele rutiere”, se mai spune în comunicat.Potrivit UNSAR, este nevoie de o schimbare profundă a legislaţiei RCA, aşa cum Guvernul a promis anul trecut.„Actuala lege şi-a demonstrat limitele de atâtea ori, iar măsurile provizorii, aşa cum este cea de îngheţare a tarifelor RCA, nu rezolvă problemele de fond cu care se confruntă deopotrivă asiguraţii, persoanele prejudiciate şi asiguratorii. Soluţiile optime vin mereu în baza dialogului. Industria de asigurări e pregătită să ofere tot sprijinul tehnic pentru modificarea actualei legi RCA şi pentru a rezolva problema în amonte, nu la vărsarea râului. Trebuie lucrat la cauze, nu la efecte”, precizează UNSAR.Aproximativ 6.000 de camioane au participat miercuri la protestul transportatorilor, nemulţumiţi de evoluţia preţului la RCA, a declarat pentru AGERPRES preşedintele Federaţiei Operatorilor Români din Transporturi (FORT), Augustin Hagiu.Totodată, Vasile Ştefănescu, preşedintele Confederaţiei Operatorilor şi Transportatorilor Autorizaţi din România (COTAR), a afirmat că transportatorii vor să încheie protocoale cu asiguratori din afara ţării pentru a le vinde poliţe RCA la tariful de referinţă al Autorităţii de Supraveghere Financiară (ASF).                  Editor :  M.I.    
----------------------------------

 Ajutorul de stat de peste 36 de milioane de euro acordat TAROM este compatibil cu dreptul Uniunii Europene (decize CJUE) 
Economie
2024-01-11T12:49:29+02:00
         Curtea de Justiţie a Uniunii Europene (CJUE) a respins joi recursul formulat de Wizz Air cu privire la ajutorul pentru salvare acordat de statul român în 2020 companiei aeriene TAROM. Ajutorul, în valoare de 36,6 milioane de de euro, este compatibil cu dreptul Uniunii Europene, a apreciat CJUE.         În luna februarie 2020, România a notificat Comisiei Europene un ajutor pentru salvare, constând într-un împrumut de aproximativ 36.660.000 de euro, pe care intenţiona să îl acorde companiei aeriene române TAROM. Prin decizia din 24 februarie 2020, Comisia a calificat această subvenţie drept ajutor de stat compatibil cu piaţa internă.Cu toate acestea, compania aeriană ungară Wizz Air a atacat această decizie la Tribunalul Uniunii Europene.Prin Hotărârea din 4 mai 2022, Tribunalul UE a respins această acţiune. Potrivit Tribunalului, ajutorul în discuţie este compatibil cu piaţa internă, întrucât urmăreşte să prevină o dificultate socială sau o disfuncţionalitate a pieţei pe care ar putea să o cauzeze o întrerupere a serviciilor TAROM pentru conectivitatea regiunilor României.         În replică, Wizz Air a declarat recurs împotriva Hotărârii Tribunalului în faţa Curţii de Justiţie a UE, care l-a respins joi în totalitate şi confirmă astfel hotărârea Tribunalului.„Curtea reafirmă că dimensiunea relativ limitată a pieţei relevante nu se opune ca un serviciu furnizat pe această piaţă să poată fi calificat drept important, astfel încât întreruperea sa ar risca să genereze o dificultate socială gravă sau să constituie o disfuncţionalitate a pieţei. Această situaţie se regăseşte în cazul unei încetări a activităţii TAROM: ar aduce prejudicii conectivităţii regiunilor României deservite exclusiv de această companie, precum şi situaţiei lor economice. În consecinţă, Comisia nu era obligată să ţină seama de dimensiunea pieţei pe care operează TAROM sau de cota pe care o deţine pentru a aprecia dacă există un risc de întrerupere a unui serviciu important pentru societatea română”, se precizează în decizia CJUE, potrivit Agerpres.CJUE a respins, de asemenea, argumentele Wizz Air privind ipoteza înlocuirii TAROM de către concurenţii săi pe rutele interne operate exclusiv de această companie, punerea la dispoziţie repetată a unor subvenţii de stat în favoarea TAROM, precum şi toate celelalte motive de drept invocate de Wizz Air.                  Editor :  B.P.    
----------------------------------

 Fetele sinucigașe din Hunedoara au consumat droguri înainte să se arunce în gol de la 20 de metri. Ce arată analizele toxicologice 
Fetele sinucigașe din Hunedoara au consumat droguri înainte să se arunce în gol de la 20 de metri. Ce arată analizele toxicologice
2024-01-11T12:35:29+02:00
         Cele două fete de 15 ani din Hunedoara, care s-au sinucis la începutul lunii decembrie, erau drogate în momentul în care s-au aruncat de pe o clădire de 20 de metri din Lupeni, arată rezultatele examenelor toxicologice. Adolescentele ar fi consumat un drog care se numește Cristal.                      Elevul de la Colegiul Militar Alba Iulia care s-a aruncat de la etaj fusese declarat apt psihologic           Femeie amenințată de un fost polițist, în sectorul 4           Un pistol al unui fost ofițer SRI a fost furat din casă           Inconștiență extremă la metrou           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României        Anamaria Ianc, jurnalist Digi24: „Examenele toxicologice în cazul celor două adolescente din județul Hunedoara, care s-au sinucis la începutul lunii decembrie, arată faptul că acestea ar fi consumat droguri. Purtătorul de cuvânt al Parchetului de pe lângă Judecătoria Petroșani a transmis în urmă cu puțin timp că a fost identificată prezența unei substanțe psihoactive în organismul celor două fete și că ar fi vorba despre un drog care se numește Cristal. Acesta mai spune că nu se poate preciza cu exactitate momentul la care cele două tinere au consumat acest drog”. Cele două eleve au murit pe 9 decembrie, după ce s-au aruncat în gol de pe o clădire de aproximativ 20 de metri din Lupeni.         Înainte să se sinucidă, una dintre adolescente și-a sunat mama și i-a spus ce vrea să facă. Disperat, tatăl s-a urcat în mașină și a condus șapte kilometri ca să-și salveze fiica. A reușit să ajungă înaintea ambulanței, dar nu suficient de repede s-o oprească pe fată.Fetele au fost găsite fără viaţă, cu faţa spre cer, semn că ele s-ar fi putut arunca, împreună, cu spatele spre pământ.              Editor :  C.I.    
----------------------------------

 Detalii cutremurătoare despre tragedia din Iași, unde o mamă și-a aruncat bebelușul de 5 luni de la etajul 3, ca să îl salveze din foc 
Actualitate
2024-01-11T12:49:52+02:00
         Ies la iveală detalii cutremurătoare în cazul tragediei din Iași, unde un bebeluș de 5 luni a murit, după ce mama lui l-a aruncat de la etajul 3 ca să îl salveze din flăcări. Femeia, care este în stare gravă la spital, l-ar fi învelit în mai multe pături și haine groase, înainte să îl arunce pe geam. La sosirea salvatorilor, ea ar fi strigat la echipajul de ambulanță să-i caute bebelușul sub pături. Între timp, soțul femeii - despre care vecinii spun că avea certuri dese cu aceasta - a fost dus la audieri, scrie Ziarul de Iași. “Nu eu am pus focul, doar era soţia mea”, le-ar fi declarat acesta anchetatorilor.         Tragedia a avut loc miercuri, cu puțin înainte de ora 15:00, într-un bloc din cartierul Cantemir, din Iași. În apartamentul în care familia se mutase de curând a izbucnit un incendiu. Întrucât ușa ar fi fost blocată de flăcări, femeia a luat o decizie dramatică: să își arunce bebelușul pe geam, după care a sărit și ea.Înainte de a recurge la gestul extrem, femeia, scrie sursa citată, l-ar fi învelit pe băiețelul de 5 luni în mai multe pături şi hăinuţe, pentru a-i atenua impactul la cădere.Potrivit martorilor, la venirea ambulanței, aceasta ar fi strigat, cu ultimele puteri, la medici că bebelușul este în apropiere, să-l caute sub pături și să îl salveze.         Atenție! Fotografii care vă pot afecta emoțional!   Sursa foto: Ziarul de Iași   Deschide galeria foto        Sursa foto: Ziarul de IașiSursa foto: Ziarul de IașiSursa foto: Ziarul de IașiSursa foto: Ziarul de Iași,     Bebelușul a ajuns în stare foarte gravă la spital. Câteva ore mai târziu, micuțul a murit."Pacientul a fost transferat la Spitalul de Neurochirurgie Iaşi, prezentând comă de gradul al IV-lea, stop cardiorespirator resuscitat, traumatism craniocerebral grav, cu hemoragii multiple intracraniene şi fracturi multiple craniene, fracturi costale, contuzie pulmonară şi contuzie abdominală", a declarat Cătălina Ionescu, purtător de cuvânt al Spitalului de Copii „Sf. Maria” din Iaşi, unde bebelușul a fost dus inițial.Și starea mamei lui este extrem de gravă. Femeia este internată la Chirurgie Plastică, cu arsuri de gradul al II-lea pe 12% din suprafața corpului, pe piept și mâna dreaptă. În plus, s-a ales cu răni grave și după ce s-a izbit de sol."Pacienta a suferit o fractură complexă de bazin, fractură complexă sacrum (n.red. os triunghiular care face parte din bazin), fracturi costale pe partea stângă, în dreptul vertebrelor C6-C7" a declarat, pentru Ziarul de Iași, prof. dr. Diana Cimpoeșu, medic-șef UPU-SMURD Iași.Între timp, anchetatorii încearcă să afle ce s-a întâmplat: incendiul a izbucnit accidental sau a fost pus intenționat. Soțul femeii a fost dus la audieri: "Nu eu am pus focul, doar era soţia mea", le-ar fi spus acesta oamenilor legii.Familia locuia de puțină vreme în bloc, spun vecinii, care i-ar fi auzit pe cei doi soți certându-se adesea. Oamenii din bloc susțin că, de multe ori, neînțelegerile ar fi degenerat în violențe, iar femeia își lua bebelușul și pleca la părinții ei. Ultima oară, bărbatul şi-ar fi agresat soţia chiar de Crăciun, iar ea s-ar fi refugiat câteva ore la o vecină, scrie sursa citată.Până să intre în concediul maternal, femeia lucrase ca medic rezident de laborator la Spitalul “Sfântul Spiridon”, mai scrie presa locală.Dosarul a fost preluat de Parchetul de pe lângă Tribunalul Iași. Anchetatorii s-au întors, joi dimineață, în apartamentul familiei, pentru a căuta noi probe care să facă lumină în acest caz.            Editor :  Izabela Zaharia    
----------------------------------

 La Ploiești au venit atât de mulți oameni să doneze sânge încât s-au introdus restricții. Valoarea recompensei a crescut de 4 ori 
Actualitate
2024-01-11T12:21:53+02:00
         Centrul de Transfuzie Sanguină Ploieşti a decis restricţionarea numărului de donatori de sânge admişi zilnic, în contextul unui număr foarte mare de prezentări. Oamenii care au stat la coadă pentru a dona sânge au primit bonuri de ordine şi sunt admise în primul rând persoanele care au mai donat în ultimii cinci ani şi cele cu grupe sanguine rare. Coordonatorul centrului, medicul Georgeta Hanganu, respinge afirmaţiile celor care susţin că doar creşterea valorii bonurilor este motivul care îi determină pe oameni să doneze, ea spunând că în momente de cumpănă, cum a fost cel de după explozia de la Crevedia sau perioada care a urmat incendiului de la Colectiv, au fost zile în care sute de oameni au mers să doneze sânge, fără a avea beneficii substanţiale.         Anunţul privind restricţionarea numărului de donatori de sânge la Ploieşti a fost făcut pe Facebook. ”Vă mulţumim, stimaţi donatori, pentru că doriţi să donaţi sânge! Datorită fluxului mare de donatori suntem nevoiţi să restricţionăm numărul de donatori admişi zilnic! Vă anunţăm pe această cale că (...) vom primi la donare doar donatori care au mai donat în ultimii cinci ani! Mulţumim pentru înţelegere!”, a scris şefa Centrului de Transfuzie, Georgeta Hanganu. Decizia a fost luată în condiţiile unui număr mare de prezentări la centru, în contextul în care valoarea tichetelor pe care le primesc donatorii a crescut de la 70 de lei la 280 de lei.”Noi primim doar donatorii de care avem nevoie, donatorii vin în număr mai mare, este un aflux mai mare, dar noi am anunţat că primim donatorii care au donat în ultimii cinci ani, deci donatorii care ne-au ajutat şi atunci când valoarea bonului era simbolică şi oamenii au înţeles şi vin exact câţi ne trebuie. Dăm numere de ordine. Astăzi am dat 70 de numere de ordine, la primii care au stat la coadă de dimineaţă, după care am primit grupele deficitare, respectiv am primit grupa AB care, chiar dacă au fost mulţi donatori, a fost deficitară ca procent în numărul de prezentări, grupele care au RH negativ, la care este solicitare mai mare. Noi trebuie să facem un management corect al donatorilor şi al stocului, este parte a profesiei noastre. E ca la o fabrică de medicamente: nu putem fabrica medicamente de ficat dacă oamenii sunt bolnavi de inimă”, a declarat, joi, pentru News.ro, medicul Georgeta Hanganu, coordonator al Centrului de Transfuzie Sanguină din Ploieşti.Ea a precizat că nu au existat ”probleme”, pentru că ”oamenii au înţeles” situaţia. ”Dacă dai omului o explicaţie corectă, pentru că nu avem ce ascunde şi spunem omului numai adevărul, el înţelege”, a arătat ea.Medicul, care coordonează de mult timp Centrul din Ploieşti, a precizat că nu poate da cifre cu privire la numărul celor care se prezintă să doneze, întrucât mulţi dintre ei, când văd afişul care anunţă că numărul donatorilor este limitat, se întorc. ”Ca număr de donatori, cred că am luat cu o sută mai mult decât în aceeaşi perioadă a anului trecut. Vin mai mulţi oameni pentru că trăim într-o lume materială, trebuie să recunoaştem, nu trebuie să fim ipocriţi, pentru fiecare contează orice valoare materială. Nu certăm pe nimeni, nu facem discuţii. Încercăm, prin metodele noastre de selecţie, să îi luăm pe donatorii mai vechi, donatorii care au donat în ultimii cinci ani şi care ne-au ajutat pe nimic şi care merită respectul nostru. Sunt oameni pe care noi i-am sunat, i-am chemat de acasă şi mi se pare corect ca ei să aibă prioritate, mai ales că noi ne bazăm pe ei, ştim ce grupe au, ce componente putem face din sângele lor, mergem la sigur să avem pentru spital fix ce cere”, a precizat Georgeta Hanganu. Ea a respins ideile conform cărora oamenii donează sânge numai pentru beneficii materiale. ”Oamenii care vin să ne ajute sunt de toată lauda, aşa cum au fost şi când valoarea bonului era mai mică. Că există multe discuţii pe reţelele de socializare, sunt oameni care spun că oamenii vin doar pentru aceste bonuri valorice. Nu e adevărat! Oamenii vin să ajute şi pot contrazice pe oricine. Un exemplu recent: când a fost accidentul la Crevedia, toată lumea a sărit să ajute şi cu bonul de 70 de lei, am avut foarte mulţi donatori şi foarte multe prezentări, exact ca şi acum. Când a fost Colectiv, am avut 300 de oameni într-o zi. Toată lumea a sărit să ajute pentru că societatea, când este o situaţie dramatică, se mobilizează să participe la sănătatea unui individ care are nevoie, exact asta se întâmplă şi acum, doar că beneficiile acordate sunt mai mari, ceea ce nu e un lucru rău”, a adăugat medicul.            Editor :  V.M.    
----------------------------------

 Incendiu puternic în București: Au ars mai multe vagoane dezafectate, în zona de triaj dintre Gara Basarab şi Podul Grant 
Incendiu puternic în București: Au ars mai multe vagoane dezafectate, în zona de triaj dintre Gara Basarab şi Podul Grant
2024-01-11T15:25:35+02:00
         ACTUALIZARE 15.20 ISU BIF anunță că au fost stinse flăcările de la 12 din cele 15 vagoane.         Pompierii redimensionează dispozitivul de intervenţie de la zona de triaj din Gara Basarab, unde vor rămâne şapte autospeciale de stingere cu apă şi spumă.Se lucrează la stingerea ultimelor trei vagoane, a anunţat Inspectoratul pentru Situaţii de Urgenţă Bucureşti - Ilfov.Potrivit ISUBIF, au fost afectate 15 vagoane.         ACTUALIZARE 13.40 Incendiul din zona de triaj dintre Gara Basarab şi Podul Grant a fost localizat, a anunţat Inspectoratul pentru Situaţii de Urgenţă Bucureşti - Ilfov. Potrivit ISUBIF, au fost afectate 15 vagoane.ACTUALIZARE 13.00 Pompierii au suplimentat cu cinci cisterne de mare capacitate pentru a realiza rezerva de apă în cazul incendiului produs la două vagoane dezafectate, în zona de triaj dintre Gara Basarab şi Podul Grant.În total acţionează nouă autospeciale de stingere cu apă şi spumă şi cinci cisterne cu apă, a anunţat Inspectoratul pentru Situaţii de Urgenţă Bucureşti - Ilfov.Departamentul pentru Situaţii de Urgenţă a emis joi mesaj RO-ALERT pentru avertizarea şi informarea populaţiei privind degajarea intensă de fum în zona de triaj dintre Gara Basarab şi Podul Grant.Incendiul se manifestă cu flacără deschisă şi degajări mari de fum.            Cornel Dinicu încearcă sa dea vina pe copii pentru incendiul de la Ferma Dacilor           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       ACTUALIZARE 12.37 Reprezentanţii CFR S.A. anunță că incendiul de la Gara Barasab nu a afectat circulaţia trenurilor sau siguranţa călătorilor.În acelaşi timp, CFR Călători a transmis că incendiul s-a produs la trei vagoane dezafectate din staţia Bucureşti Basarab, fiind declanşat de către unele persoane fără adăpost."Conform procedurilor aferente unor asemenea situaţii, a fost avizat Serviciul de urgenţă 112, iar echipele de intervenţie specială sunt la faţa locului pentru stingerea incendiului. Din primele informaţii nu a fost găsită nicio persoană rănită. Menţionăm că circulaţia trenurilor nu este afectată", se arată în comunicatul oficial, publicat joi. Știre inițială: Pompierii intervin joi pentru stingerea unui incendiu produs la două vagoane dezafectate, în zona de triaj dintre Gara Basarab şi Podul Grant.Potrivit ISU BIF, au fost alertate şapte autospeciale de stingere cu apă şi spumă, o autospecială de descarcerare şi o ambulanţă SMURD."Având în vedere modul de manifestare a incendiului, care prezintă posibilitate de extindere şi la alte vagoane, dispozitivul se suplimentează cu două autospeciale de stingere", a anunţat Inspectoratul pentru Situaţii de Urgenţă Bucureşti - Ilfov.Incendiul se manifestă cu flacără deschisă şi degajări mari de fum.A fost emis și un mesaj RO-Alert pentru locuitorii din zonă. Aceștia au fost avertizați în legătură cu fumul care este degajat de incendiu. Cei care locuiesc în zonă sunt rugați să închidă ferestrele și să evite deplasările în zonă.              Editor :  A.P.    
----------------------------------

  Galerie Foto  A doua zi de haos pe centura Capitalei. Zeci de camioane au blocat traficul, altele vin spre București. Discuții la Guvern 
Actualitate
2024-01-11T13:22:50+02:00
         Sute de transportatori din toată ţara participă, joi, la a doua zi de protest. Camioane din toată ţara au pornit către Bucureşti, pentru a se alătura angajaţilor firmelor de transport care protestează deja pe centura Capitalei. Între timp, o delegaţie a transportatorilor a fost primită pentru discuţii la Palatul Victoria.         ACTUALIZARE 13.20 Ministrul Transporturilor, Sorin Grindeanu, s-a întâlnit cu reprezentanţi ai unor asociaţii ale transportatorilor, discuţiile urmând să continue miercurea viitoare.Grindeanu a discutat cu reprezentanți de la COTAR, de la Asociaţia Patronală a Transportatorilor Europa 2002- APTE 2002 şi de la APULUM.Știrea inițială         Reprezentanţi ai transportatorilor susţin că la întâlnire se află ministrul Agriculturii, în condiţiile în care delegaţia protestatarilor este formată exclusiv din reprezentanţi ai firmelor de transport.   A doua zi de haos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav Ganea   Deschide galeria foto        A doua zi de haos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav GaneaA doua zi de haos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav GaneaA doua zi de haos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav GaneaA doua zi de haos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav GaneaA doua zi de haos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav GaneaHaos pe centura Capitalei. Zeci de camioane au blocat traficul, altele vin spre București. FOTO: INQUA PHOTOS - Octav Ganea,     ”Delegaţia a intrat la ora 10 la întâlnire la Guvern. Din informaţiile pe care le am din interior, au fost primiţi de către consilierii primului ministru, adică o reprezentare foarte slabă. Văd că au timp de filme premierul şi ministrul Transporturilor, dar nu au timp să se întâlnească cu operatorii de transport. La întâlnire este ministrul Agriculturii, dar degeaba este ministrul Agriculturii acolo, pentru că în delegaţie sunt numai reprezentanţi ai transportatorilor. Eu nu zic să nu meargă oamenii la film. Dar chiar să-ţi baţi joc şi să ai atâtea camioane în stradă şi să te întorci cu spatele şi să nu te întâlneşti cu ei, asta mi se pare strigător la cer”, a declarat, joi, pentru News.ro, preşedintele Federaţiei Operatorilor de Transport din România, Augustin Hagiu. El a precizat că ”din ţară vin continuu camioane către Bucureşti, iar centura Capitalei este blocată”. În ceea ce priveşte acţiunile viitoare de protest, Augustin Hagiu a precizat că o eventuală continuare a acestora depinde de rezultatele discuţiilor de joi, de la Guvern.Transportatorii cer recunoaşterea transportului rutier ”drept sector economic strategic şi elaborarea unor măsuri care să susţină acest sector economic pentru a rămâne competitiv şi a aduce în continuare venituri directe la bugetul statului”, în condiţiile în care susţin că sectorul transporturilor este cel mai mare exportator de servicii din România, aducând peste 5 miliarde de euro anual în economia românească, contribuind la reducerea deficitului valutar.Revendicările protestatarilor: Plafonarea RCA la 5.000 de lei la B 0 şi posibilitatea suspendării acoperirii poliţelor (RCA/CMR/casco) când un camion nu este în uz şi prelungirea automată a valabilităţii.Scurtarea timpilor de trecere a frontierei prin modificarea OG 43 şi respectarea Regulamentului European 1100/2008 privind controalele în vămi (care prevede eliminarea controalelor maselor şi dimensiunilor din punctele de trecere a frontierelor pentru a fluidiza traficul prin frontiere)- Reintroducerea toleranţelor la depăşirile de greutate/gabarit, aşa cum prevăd şi normele europene şi evitarea dublei taxări- Mutarea controlelor rovinietei, cântarului şi al măsurării gabaritului pe teritoriul naţional/la cel puţin 15 km de punctul de trecere a frontierei, respectând astfel şi Regulamentul European 1100/2008 privind controalele în vămi (care prevede eliminarea controalelor maselor şi dimensiunilor din punctele de trecere a frontierelor pentru a fluidiza traficul prin frontiere)Alocaţii de cazare/alocaţii de hrană- Acordarea alocaţiei de cazare neimpozabilă de 265 lei/zi pentru salariaţii bugetari să se acorde şi angajaţilor din privat, fără documente justificative.- Introducerea unei alocaţii de hrană pentru lucrătorii detaşaţi, neimpozabilă, în valoare de 40 euro/zi, care să se adauge la plafonul maxim de 87,5 euro/zi în limita căruia se poate acorda indemnizaţia de detaşareReglementarea unui mediu de concurenţă loială în transporturi:- Reglementarea unei legi anti-dumping prin care se pedepseşte prestarea unui serviciu la un tarif care nu acoperă costurile implicate (poate fi aplicată la nivelul întregii economii pentru interzicerea activităţii economice sub costuri). Impunerea unui tarif minim de referinţă.- Obligaţia plăţii timpilor de aşteptare a camioanelor la încărcare/descărcare care depăşesc 2 ore- Obligaţia plăţii serviciului prestat de şofer de încărcare/descărcare a mărfii în/din camion sau interzicerea acestui serviciu - Obligativitatea expeditorilor de a prezenta la licenţiere o asigurare de risc financiar sau orice altă formă de garanţie bancară în limita căreia poate încheia tranzacţia- Responsabilizarea beneficiarului mărfii, care a asigurat încărcarea camionului, în cazul în care la cântar se constată altă greutate decât în documentePosibilitatea recuperării unui procent din acciza la combustibil pentru firmele de transportControlul camioanelor ucrainene pe teritoriul României în egală măsură cu al celor româneşti. Rezolvarea problemelor de acces în Portul Constanţa care au devenit din ce mai acute de când sunt atât de multe camioane ucrainene care intră zilnic în port.             Editor :  G.M.    
----------------------------------

 Ce planuri are Ungaria la conducerea Consiliului UE. Katalin Novak: 2024 va fi un an al democrației 
Externe
2024-01-11T11:55:10+02:00
         Ungaria va dovedi că este capabilă „să fie un bun preşedinte al Consiliului UE”, când va prelua conducerea în a doua jumătate a acestui an, a declarat miercuri şefa statului ungar Katalin Novak, care a mai spus că 2024 va fi un an al „democrației și al alegerilor”. Declarațiile au fost făcute în cadrul unei întâlniri cu membrii corpului diplomatic acreditat în Ungaria, relatează MTI, preluat de Agerpres.         Cu această ocazie, Novak a atras atenţia asupra declinului demografic în Europa.„În condiţiile în care o cincime din populaţia lumii trăia în Europa în urmă cu 50 de ani, în prezent aceasta reprezintă doar o zecime”, a spus ea. Statele membre UE reprezintă şase procente din populaţia planetei şi este de aşteptat să scadă la 4 procente până în 2070, a mai spus preşedinta Ungariei, în cadrul unui eveniment organizat la Muzeul de Arte Frumoase din Budapesta.Ea a subliniat că Europa îşi pierde şi importanţa economică.         „Întrebarea este dacă putem schimba acest lucru.”. La alegerile europarlamentare din acest an, 400 de milioane de cetăţeni UE vor avea posibilitatea „de a determina direcţia politicii europene”, a mai spus Novak.Ungaria va prelua preşedinţia Consiliului UE la 1 iulie, la scurt timp după alegerile parlamentare. Priorităţile sale vor include abordarea de către UE a provocărilor demografice şi continuarea procesului de extindere a Uniunii, cu accent special pe Balcanii de Vest, a spus ea.Novak a afirmat că 2023 a fost un an dificil, afectat de războaiele din Ucraina şi Israel, probleme economice, incertitudine politică şi alegeri anticipate în multe ţări, dezastre ecologice, migraţie ilegală, dezinformare, apariţia inteligenţei artificiale pe scară largă, „părţi interesate non-politice cu ambiţii politice ascunse” şi influenţa companiilor de tehnologie într-o poziţie aproape de monopol.„Întrebarea este cum comunitatea internaţională, cum liderii lumii vor face faţă acestor provocări?”, a întrebat ea.2024 va fi un an al „democraţiei şi al alegerilor”, a mai spus ea. Un număr de 76 de ţări vor organiza alegeri, care vor afecta circa 4 miliarde de oameni.„Sper ca rezultatul alegerilor să fie respectat peste tot”, a mai spus preşedinta Ungariei.            Editor :  M.I.    
----------------------------------

 Scenariul „Iohannis-președintele Consiliului European”. Ciolacu: „Este un culoar real și este o șansă pentru România” 
Actualitate
2024-01-11T11:43:58+02:00
         Premierul Marcel Ciolacu a declarat, într-o discuție cu jurnaliștii de la Guvern, că „România are o șansă serioasă să ocupe o poziție importantă la nivel european”. Ciolacu a fost întrebat despre scenariul în care președintele Klaus Iohannis ar putea fi viitorul președinte al Consiliului European.                     Grindeanu, despre scenariul Ciolacu-Ciucă în finala alegerilor prezidențiale           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       „România are o șansă serioasă să ocupe o poziție importantă la nivel european. Este un culoar real și este o șansă, nu doar pentru președintele Klaus Iohannis, ci pentru România”, a declarat Ciolacu. Acesta a mai spus că discută frecvent cu președintele, inclusiv această temă.Un scenariu discutat intens în PNL și în coaliție în această perioadă este plecarea lui Klaus Iohannis la președinția Consiliului European, începând cu 1 iulie 2024, după vacantarea funcției de către Charles Michel, actual președinte, care va candida la Parlamentul European. Deși numele lui Iohannis a fost vehiculat pentru o funcție europeană de rang înalt, de data aceasta președintele României ar avea o șansă reală, pentru că liderii europeni încearcă să evite accedarea lui Viktor Orban în această poziție.Ungaria va prelua președinția Uniunii Europene de la 1 iulie și cutuma europeană presupune ca, în cazul în care nu există numărul necesar de voturi pentru un nou candidat, atunci șefia Consiliului să fie asumată de către țara care deține președinția UE. O altă cutumă este alegerea celui mai longeviv politic lider. Cei mai vechi membri ai Consiliului sunt, în ordine, Orban și Iohannis. Or, evitarea lui Viktor Orban i-ar aduce șanse reale președintelui României.Europarlamentarul PNL, Gheorghe Falcă, a declarat joi la RFI că președintele Klaus Iohannis este un om apreciat la Bruxelles şi are relaţii foarte bune cu cancelariile europene.Vicepreşedintele PNL spune despre scenariul Klaus Iohannis-preşedinte al Consiliului European că negocierile în acest sens vor avea loc după alegerile europene din iunie, acum fiind doar tatonări: „Se încearcă nu obţinerea unui mandat de cinci luni, vorbim de obţinerea unui mandat de cinci ani”, precizează eurodeputatul.            Editor :  R.K.    
----------------------------------

 Elevul de 15 ani de la Colegiul Militar Alba Iulia care s-a aruncat de la etaj fusese declarat apt psihologic. Ce spun colegii lui 
Actualitate
2024-01-11T11:40:40+02:00
         Elevul de clasa a IX-a de la Colegiul Naţional Militar 'Mihai Viteazul' Alba Iulia, care a murit joi după ce a căzut de la etajul 4 al internatului în care era cazat fusese declarat apt la evaluarea psihologică susţinută la admitere.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Elevul din clasa a IX-a de la Colegiul Naţional Militar 'Mihai Viteazul' Alba Iulia, care a murit joi după ce a căzut de la etajul 4 al internatului în care era cazat fusese declarat apt la evaluarea psihologică susţinută la admitere.Reprezentanţii Colegiului au venit cu precizări în cazul tragediei care a avut loc joi dimineaţă, circumstanţele producerii acesteia fiind cercetate de o comisie condusă de locţiitorul comandantului liceului.''În dimineaţa zilei de 11 ianuarie, în jurul orei 08,00, un elev al Colegiului Naţional Militar 'Mihai Viteazul' Alba Iulia a fost găsit în stare de inconştienţă, în urma unei căderi de la etajul patru al clădirii, în zona dormitoarelor. A fost apelat serviciul de urgenţă 112, dar, cu toate eforturile echipei medicale ajunse la locul incidentului, care i-a acordat primul ajutor, elevul a decedat'', se arată într-un comunicat transmis de reprezentanţii Colegiului.         Elevul era în clasa a IX-a, iar la admiterea în Colegiul Militar a susţinut evaluarea psihologică, fiind declarat apt, arată sursa citată.Cazul este cercetat la faţa locului de Poliţia municipiului Alba Iulia, sub coordonarea Parchetului de pe lângă Judecătoria Alba Iulia.  Polițiștii au percheziționat camera elevului din internatul în care era cazat și au găsit un bilet de adio adresat familiei.Sinuciderea rămâne principala ipoteză, dar polițiștii fac în continuare cercetări pentru a stabili cu exactitate ce s-a întâmplat. Colegii adolescentului au declarat că el nu se integrase în colectivitate. Joi fusese văzut la apelul de dimineață îmbrăcat în uniformă, iar colegii au spus că nu părea supărat.Anchetatorii adună mărturii de la colegi și profesori.            Editor :  G.M.    
----------------------------------

 Putin și-a început delirul electoral: „Rusia a depășit Germania și e prima economie a Europei” 
Externe
2024-01-11T11:44:05+02:00
         Vladimir Putin a mers în Orientul Îndepărtat pentru un nou așa-zis turneu electoral și a făcut afirmații absurde, menite să-i mobilizeze sprijinul înainte de alegerile trucate din acest an. Dictatorul rus a afirmat că economia Rusiei este „prima din Europa” după ce „a depășit-o pe cea a Germaniei” și că „se clasează pe locul cinci în lume”.         „Se pare că ne sugrumă şi ne presează din toate părţile, dar în ceea ce priveşte volumul economiei în ansamblu suntem primii din Europa. Am depăşit Germania şi ne-am clasat pe locul cinci în lume: China, Statele Unite, India, Japonia, Rusia. În Europa, numărul unu”, a spus Putin, aflat în orașul Habarovsk.Afirmațiile ridicole ale dictatorului de la Kremlin vin în contextul alegerilor din acest an, în care Putin vrea să obțină un scor mare pentru a-și „legitima” războiul sângeros pe care l-a pornit împotriva Ucrainei.În realitate, economia Rusiei este abia pe locul cinci în Europa, după Germania, Regatul Unit, Franța și Italia, iar în lume abia reușește să atingă locul 11, după Canada. După volumul PIB-ului, economia Rusiei este întrecută individual chiar și de statele americane California, Texas sau New York.Dictatorul rus a ajuns la Habarovsk după ce, anterior, s-a aflat în regiunea autonomă Ciukotka, prima etapă a turneului său în Orientul Îndepărtat, care coincide cu începutul campaniei electorale pentru alegerile prezidenţiale din martie în care candidează pentru un nou „mandat” de șase ani. În fapt, rezultatul alegerilor este deja stabilit, iar contracandidații de formă preferați de Kremlin au fost deja stabiliți.Putin conduce Rusia deja de mai bine de 20 de ani, trecând succesiv prin funcțiile de președinte și prim-ministru. Conform amendamentelor constituţionale aprobate în 2020, Putin, în vârstă de 71 de ani, ar putea candida şi la alegerile prezidenţiale din 2030. Totuși, constituția este puțin mai mult decât o farsă în Rusia, în condițiile în care prevederile ei sunt fie ignorate, fie schimbate pe repede înainte atunci când Putin are nevoie.             Editor :  Adrian Dumitru    
----------------------------------

 Prima execuţie prin asfixiere cu azot va avea loc în Alabama. Deținutul a supraviețuit unei tentative de execuţie prin injecţie letală 
Externe
2024-01-11T11:34:22+02:00
         Un judecător federal american a decis miercuri că statul Alabama poate proceda la prima execuţie prin asfixiere cu gazul azot, magistratul considerând că deţinutul condamnat nu a demonstrat că noua metodă echivalează cu o pedeapsă crudă sau cu riscuri suplimentare, transmite Reuters.         Deţinutul Kenneth Smith, condamnat pentru un asasinat la comandă comis în 1988, este programat să fie executat în Alabama în ziua de 25 ianuarie prin această metodă, prin care i se va pune pe faţă o mască conectată la o butelie de azot, astfel încât să fie privat de oxigen.Statelor americane le-a fost din ce în ce mai greu să obţină barbiturice folosite în protocoalele de execuţie prin injecţie letală, în parte din cauza unei interdicţii europene ce împiedică firmele farmaceutice să vândă substanţe ce urmează să fie folosite în execuţii, scrie Agerpres.Ca urmare, unele state americane au căutat să recurgă la metode mai vechi precum plutoane de execuţie, în timp ce Alabama, Mississippi şi Oklahoma au introdus protocoale noi pe bază de gaz.         Smith a dat în judecată Departamentul Penitenciar din Alabama, invocând faptul că metoda propusă implică riscuri periculoase, precum aceea ca sigiliul măştii să se rupă, permiţând pătrunderea de oxigen şi ducând astfel la ratarea execuţiei.Un astfel de scenariu i-ar putea provoca un accident vascular cerebral sau l-ar putea lăsa în stare vegetativă permanentă, a argumentat el.Experţi ai ONU au avertizat săptămâna trecută că execuţia sa, care ar fi prima în lume prin folosirea asfixierii cu un gaz inert, ar încălca un tratat internaţional împotriva torturii şi a altor pedepse crude, inumane sau degradante.Judecătorul Austin Huffaker al tribunalului districtual Montgomery, Alabama, a respins moţiunea prin care Smith cerea suspendarea execuţiei pentru ca acţiunea sa în instanţă să continue.'Lui Smith nu îi este garantată o moarte nedureroasă', a scris Huffaker în decizia sa, citând un precedent de la Curtea Supremă a Statelor Unite. Smith 'nu a demonstrat că protocolul actual este sigur sau foarte probabil să provoace un risc substanţial de afectare gravă sau durere suplimentară', a adăugat judecătorul.Smith, în vârstă de 58 de ani, este unul din cei doi condamnaţi la moarte în SUA încă în viaţă care au supravieţuit unei tentative de execuţie judiciară. În noiembrie 2022, statul Alabama i-a ratat execuţia prin injecţie letală, mai multe încercări de a-i fi introdusă o linie intravenoasă dând greş.            Editor :  A.P.    
----------------------------------

 Zece zile de festivități în sultanatul Brunei. Cel mai râvnit burlac din Asia, prinţul Abdul Mateen, se însoară 
Externe
2024-01-11T11:33:28+02:00
         Sultanatul Brunei, un stat mic şi bogat în petrol, situat în nordul insulei Borneo, a început joi cele zece zile de festivităţi cu ocazia nunții prinţului Abdul Mateen, în vârstă de 32 de ani, considerat până acum unul dintre cei mai râvniţi burlaci din Asia. Punctul culminant al nunții va fi duminică, la palatul regal, unde va avea loc o ceremonie grandioasă la care vor participa cele mai importante familii regale și lideri politici, informează AFP, preluată de Agerpres.         O ceremonie de nuntă islamică între prinţul Abdul Mateen şi Yang Mulia Anisha Rosnah, în vârstă de 29 de ani, o femeie de rând şi nepoata unuia dintre consilierii sultanului, este programată pentru joi la o moschee cu domuri aurii din capitala ţării, Bandar Seri Begawan.Abdul Mateen este al zecelea copil al sultanului Hassanal Bolkiah, în vârstă de 77 de ani, unul dintre cei mai longevivi şefi de state din lume şi care se află la conducerea monarhiei locale după abdicarea tatălui său în 1967.Considerat la un moment dat cel mai bogat om de pe pământ, sultanul din Brunei conduce acest stat, care s-a aflat sub protectorat britanic până în 1984 şi care a făcut avere din petrolul pe care l-a exploatat încă din anii 1930.   sursa foto: Profimedia Images           Punctul culminant al nunţii regale este programat duminică, atunci când vor avea loc o ceremonie grandioasă în imensul palat regal cu 1.788 de camere şi o procesiune prin oraş.Sunt aşteptaţi să participe membri ai celor mai importante familii regale din lume, precum şi lideri politici.   Salve de tun în cinstea nunții prințului Abdul Mateen cu Anisha Rosnah. Sursa foto: Profimedia Images  „Este ca un basm”, a declarat Syahida Wafa Mohamed Shah, o studentă de 22 de ani, pe care jurnaliştii de la AFP au întâlnit-o lângă moscheea Omar Ali Saifuddien, unde va avea loc nunta regală.Numeroşi locuitori ai micului stat cu o suprafaţă de 5.700 km2 plănuiesc să vină să urmărească procesiunea de duminică, atunci când cuplul regal va saluta publicul dintr-o caleaşcă.„Va semăna cu o scenă dintr-un film”, a comentat Nazatul Izzati Saifulrizal, în vârstă de 19 ani.Bogăţie imensă: 32.700 de euro, PIB-ul anual pe cap de locuitorFastul acestei nunţi evidenţiază bogăţia extremă a micului stat cu 450.000 de locuitori, a cărui prosperitate provine aproape în întregime din rezervele sale enorme de petrol.PIB-ul anual pe cap de locuitor este de 32.700 de euro, conform Fondului Monetar Internaţional (FMI), fiind unul dintre cele mai ridicate din lume. Dar Brunei se confruntă cu provocări serioase în diversificarea unei economii care depinde în mare măsură de petrol, în timp ce preţurile ţiţeiului rămân volatile, iar rezervele sunt în scădere.Considerat multă vreme cel mai bogat om din lume, sultanul din Brunei, care colecţionează vehicule de epocă şi locuieşte într-unul dintre cele mai vaste palate de pe planetă, se află în fruntea unei familii ce deţine o avere care rămâne legendară.Brunei, un regat vechi de peste o mie de ani, ocupă o fâşie de pământ la limita nordică a insulei Borneo, în Asia de Sud-Est. Mult timp influenţat de budism şi hinduism, teritoriul s-a convertit la islam în secolul al XIV-lea.În 2019, această monarhie absolută a devenit prima ţară din Asia de Sud-Est care a aplicat un cod penal bazat pe Şaria.Prinţul Abdul Mateen este comparat cu prinţul HarryDeşi prinţul Abdul Mateen are puţine şanse de a urca vreodată pe tron, aspectul său de june-prim şi numărul mare de admiratori pe reţelele de socializare au făcut din el unul dintre cei mai mediatizaţi membri ai familiei regale din Brunei.   Prințul Abdul Mateen. Sursa foto: Profimedia Images  Pilot de elicopter în cadrul forţelor aeriene ale ţării sale, a fost adeseori comparat în mass-media cu prinţul Harry, fiul regelui Charles al III-lea al Regatului Unit.Absolvent al prestigioasei Academii Militare Regale din Marea Britanie de la Sandhurst, prinţul Abdul Mateen este, de asemenea, un renumit jucător de polo care şi-a reprezentat ţara la Jocurile Asiei de Sud-Est în 2019.În ultimii ani, a jucat un rol din ce în ce mai important în diplomaţia internaţională şi l-a însoţit pe tatăl său la funeraliile reginei Elisabeta a II-a şi la încoronarea regelui Charles al III-lea şi a reginei Camilla, în mai 2023.            Editor :  M.I.    
----------------------------------

 "Gerontologul personal" al lui Putin, care lucra să prelungească viața la 120 de ani, a murit 
Externe
2024-01-11T11:28:37+02:00
         Vladimir Khavinson, unul dintre cei mai cunoscuți gerontologi ruși, membru în Academia Rusă de Științe și fondator al Institutului de Gerontologie, a murit la 77 de ani, informează Moscow Times.         Khavinson era denumit de presă "gerontologul personal" al lui Putin și cerceta de zeci de ani procesul de îmbătrânire și modalități de prelungire a anilor activi de viață, dezvoltând 13 medicamente și 64 de suplimente alimentare.În 2017, Putin i-a acordat lui Khavinson medalia "Ordinul Prieteniei" pentru realizări importante în domeniul medicinei. Într-un interviu acordat publicației Fontanka înaintea ceremoniei, Khavinson spunea că resursa corpului uman poate atinge 120 de ani, dar nu mai puțin de 100 de ani."Scrie în Vechiul Testament că Dumnezeu i-a dat omului atâți ani de viață", explica Khavinson. "Recordul din cartea Guiness este de 122 de ani, deținut de Anna Kalman din Franța. În Rusia, recordul este de 117 ani, deținut de Varvara Semenyakova. Drept urmare, 100 de ani este minimul".Khavinson i-a promis lui Putin "cel puțin încă 20 de ani" de viață activă și l-a numit pe președintele Rusiei un "model de urmat", cu "potențial uriaș". Khavinson a mai subliniat în trecut că medicina ar trebui să prelungească viața conducătorilor din aparatul de stat, pentru că "niciodată, nimeni nu poate înlocui un conducător cu experiență". "Iar fără el, în țară va porni o criză politică", a mai spus Khavinson.            Editor :  V.M.    
----------------------------------

 Scenariul „Iohannis-președinte al Consiliului European”. Falcă: Se încearcă obținerea unui mandat pe cinci ani, nu pe cinci luni 
Externe
2024-01-11T11:47:09+02:00
         ​Klaus Iohannis este un om apreciat la Bruxelles şi are relaţii foarte bune cu cancelariile europene, declară la RFI eurodeputatul Gheorghe Falcă. Vicepreşedintele PNL spune despre scenariul Klaus Iohannis-preşedinte al Consiliului European că negocierile în acest sens vor avea loc după alegerile europene din iunie, acum fiind doar tatonări: „Se încearcă nu obţinerea unui mandat de cinci luni, vorbim de obţinerea unui mandat de cinci ani”, precizează eurodeputatul, potrivit News.ro.         Eurodeputatul PNL Gheorghe Falcă a declarat la RFI despre scenariul Klaus Iohannis-preşedinte al Consiliului European că „preşedintele Klaus Iohannis este un om apreciat la Bruxelles, are relaţii foarte bune cu cancelariile europene. Lucrul acesta ni l-a dovedit în momentul în care a negociat 80 de miliarde de euro pentru România. Astfel de sume nu le-a avut România niciodată la dispoziţie pentru modernizare”, a arătat Falcă.Întrebat în ce stadiu sunt negocierile, eurodeputatul PNL a răspuns: „Din ce ştim noi, negocierile întotdeauna se vor face după votul pentru Parlamentul European, dar până atunci, normal, se fac tatonări, se fac calcule şi ce este important este faptul că Partidul Popular European, de unde face parte şi PNL şi unde este angrenat şi preşedintele Klaus Iohannis, va fi partidul care va avea cele mai multe voturi în Parlamentul European 2024-2029. Conform sondajelor, suntem pe primul loc în Germania, suntem pe primul loc în Spania, suntem pe locul doi în Polonia, Italia, Franţa şi România, adică în primele şase ţări, PPE stă foarte bine şi sperăm ca împreună cu socialiştii europeni să facem o majoritate”, a explicat europarlamentarul liberal.Gheorghe Falcă precizează că „cele două partide o să-şi împartă cele patru funcţii, adică preşedintele Comisiei, preşedintele Consiliului, preşedintele Parlamentului şi Banca Centrală Europeană”.         „Atunci, oportunitatea aceasta de a putea obţine România această funcţie este o oportunitate foarte mare, are legătură, aşa cum am spus, cu credibilitatea şi aprecierea pe care o are Klaus Iohannis la nivel european şi în acel moment, putem spune că România atinge un punct maxim în relaţia cu Europa”, a menţionat acesta.Eurodeputatul spune că „trebuie să aşteptăm alegerile europarlamentare, contează foarte mult în negociere rezultatul alegerilor europarlamentare, pentru că se încearcă nu obţinerea pentru preşedintele Klaus Iohannis a unui mandat de cinci luni de zile, vorbim de obţinerea unui mandat de cinci ani, ceea ce contează foarte mult”.Conform unor informaţii apărute în spaţiul public, în PNL a fost discutată varianta în care funcţia de preşedinte al Consiliului European ar putea fi preluată de preşedintele Klaus Iohannis, actualul ocupant, Charles Michel, anunţându-şi intenţia de a candida pentru Parlamentul European. În acest caz, ar urma o demisie a preşedintelui Iohanis, în luna iunie, înainte de încheierea mandatului la Cotroceni, iar, conform Constituţiei, postul ar fi ocupat, interimar, de preşewdintele Senatului, liderul liberal Nicolae Ciucă.            Editor :  R.K.    
----------------------------------

 China, reacție nervoasă după ce SUA au anunțat că vor trimite o delegație în Taiwan, după alegeri. „Să nu se amestece” 
Externe
2024-01-11T11:22:10+02:00
          China a făcut joi apel către SUA „să nu se amestece” în alegerile prezidenţiale din Taiwan, afirmând că se „opune cu fermitate” legăturilor între Taipei şi Washington. SUA au anunţat că vor trimite o delegaţie neoficială în insulă după scrutin.         SUA ar trebui „să nu se amestece sub nicio formă în alegerile din regiunea Taiwan, pentru a evita o deteriorare gravă a relaţiilor sino-americane”, a declarat în cursul conferinţei sale de presă obişnuite purtătoarea de cuvânt a Ministerului de Externe chinez, Mao Ning, potrivit Reuters, preluată de Agerpres.„China se opune cu fermitate oricărei forme de schimburi oficiale între SUA şi Taiwan”, a subliniat ea, adăugând: „Nu există decât o singură China în lume, iar Taiwanul este o parte inalienabilă a Chinei”.SUA, ale căror relaţii cu China rămân extrem de tensionate, intenţionează să trimită o „delegaţie informală” în Taiwan după alegerile prezidenţiale prevăzute pentru sâmbătă, a anunţat miercuri o înaltă oficialitate americană, care a solicitat anonimatul.„Prima linie roşie de netrecut”         Oficialul american a avertizat Beijingul împotriva oricărui act „provocator” în perspectiva acestui scrutin crucial. Aceste afirmaţii au fost condamnate joi de Beijing.„China îşi exprimă profunda nemulţumire şi ferma sa opoziţie faţă de afirmaţiile nechibzuite ale SUA asupra alegerilor în regiunea Taiwan”, a declarat Mao Ning.„Problema Taiwanului se află în centrul intereselor fundamentale ale Chinei şi constituie prima linie roşie de netrecut în relaţiile sino-americane”, a subliniat reprezentanta MAE chinez.China consideră Taiwan drept una din provinciile sale, pe care încă nu a reuşit să o reunifice cu restul teritoriului său de la sfârşitul războiului civil chinez în 1949.Beijingul susţine că privilegiază o reunificare „paşnică” a insulei, unde circa 23 milioane de locuitori sunt guvernaţi de un sistem democratic, dar niciodată nu a renunţat la recurgerea la forţa militară pentru a-şi atinge obiectivul.China nu agreează înmulţirea contactelor în ultimii ani între politicienii americani şi taiwanezi, considerând aceasta drept o încălcare a angajamentului SUA de a nu avea relaţii oficiale cu insula.            Editor :  B.P.    
----------------------------------

 Legendele internetului: Cum sunt atacate sistemele democratice din interior, chiar de liderii lor 
Sci-tech
2024-01-11T11:13:09+02:00
         Vedem în lume exemple de țări unde sistemele democratice sunt atacate din interior, de liderii lor. Ei spun că sunt nevoiți să folosească metode totalitare tocmai pentru a apăra fragila democrație. Cum se face asta? Mai întâi sperie populația cu mesaje false, de genul "vin migranții și ne vor obliga să trăim ca ei" și se asigură că acest tip de știri sunt peste tot în mediul online. Apoi, încep să limitezi libertățile în numele protecției atât de necesare și, inevitabil, controlează tot mai mult.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       A fi sau nu independent în gândireSpune-mi pe cine urmărești pe social media, ca să îți spun ce fel de informații primești. Oamenii care împrăștie, voit sau nu, doctrine false nu fac decât să împiedice independența în gândire. Dacă nu crezi ce spun "ai noștri", grupul nostru care este mai "trezit" decât restul, atunci ești dintre cei care ne vrea răul. Argumente de acest gen au fost de pildă folosite în Rusia lui Stalin, pentru a justifica epurările.Controlul știrilor false, misiune imposibilăDragoș Cîrneci, psiholog specialist in Neuroștiințe: „Gândirea critică înseamnă să analizezi cât mai obiectiv ceea ce ți se servește, ceea ce este foarte necongruent cu specia umană și cu toate speciile în general. Noi rareori suntem obiectivi și raționali. Asta este mai degrabă, cum să spun, suntem influențați în cultura noastră de aceste deziderate: de a fi raționali, de a fi etici și a accepta frumosul. Da, asta ni se trage din filosofia greacă, pentru că toată civilizația occidentală are la bază cultura greco-romană”.Politica mincinoasă are picioare scurteFostul președinte american Abraham Lincoln spunea: "poți să păcălești toți oamenii uneori, poți să păcălești unii oameni mereu, dar nu poți să păcălești toți oamenii tot timpul." Unii politicieni consideră că pot minți fără să fie trași la răspundere. Așa este, dacă vorbim despre autocrații. În democrație oamenii au instrumente să sancționeze politicienii.Instrumentele democratice funcționeazăVictor Negrescu, europarlamentar Partidul Socialiștilor Europeni: „Eu nu cred că trebuie să îi criticăm pe oameni, pentru că ei cad practic plasă în aceste tipuri de manipulări politice. Trebuie să îi îndrumăm să acompanieze, să îi ajutăm să se formeze. Pentru că da, cetățeanul este asaltat în fiecare zi de o sumedenie de probleme și nu are timp să analizeze în detaliu ceea ce prin. Este pe rețelele sociale sau titlul unei publicații anonime. În această logică, noi trebuie să credibil vizăm mecanismele funcțional și rolul instituțiilor. Știu, nu este popular să vorbim despre democrație, însă democrația funcționează doar dacă noi credem în toate aceste mecanisme. De aceea, prin educație, printr-o mai bună comunicare, prin foarte multă transparență și onestitate, putem să îi readuce pe cetățeni alături de noi și să creadă din nou în democrație”.           
----------------------------------

 Au fost prinși hoții care au furat un seif cu bani și ceasuri de lux al unui bucureștean. Anchetatorii au aflat cine le-a dat pontul 
Actualitate
2024-01-11T11:05:25+02:00
         Cei patru hoți care au furat seiful unui bărbat din Capitală weekendul trecut au fost prinși. Aceștia ar fi acționat la pont și știau că vor găsi bijuterii, ceasuri de lux și bani. Bunurile furate au fost evaluate la 70.000 de euro.          Este vorba despre patru bărbați cu vârste cuprinse între 25 și 40 de ani. Ei au fost reținuți și vor fi duși la instanță cu propunere de arestare preventivă.Anchetatorii au stabilit că după ce au furat seiful din apartamentul din sectorul 4, hoții au mers într-o localitate din Ilfov, unde l-au tăiat, au luat bunurile și au aruncat seiful în lac.O parte dintre bunuri au vrut să le vândă la case de amanet.         Furtul a avut loc la un pont venit chiar de la nepotul bărbatului păgubit, care a plănuit jaful cu ceilalți hoți.În cauză se fac cercetări pentru furt calificat.Cum a fost păcălit proprietarul să iasă din casăBărbatul păgubit din Sectorul 4 a reclamat la poliţie că sâmbătă i-a fost furat din locuinţă un seif metalic, ce conţinea mai multe bunuri şi sume de bani, în diferite valute.Înainte, ar fi primit un apel prin care a fost anunţat că i-ar fi fost lovit autoturismul, așa că el a ieșit din casă. În acst timp, hoții au comis furtul, a stabilit Poliția Capitalei.Ușa de la intrare nu arăta ca și când ar fi fost forțată.              Editor :  G.M.    
----------------------------------

 Reacția lui Trump, după dezvăluirile că în 2020 a spus că nu va ajuta Europa dacă va fi atacată: NATO și UE au profitat de noi 
Externe
2024-01-11T12:44:38+02:00
         Fostul preşedinte american Donald Trump a spus, în cadrul unui interviu pentru Fox News, că angajamentul său faţă de NATO va depinde de modul în care europenii vor trata Statele Unite, relatează joi Reuters. Declarația vine după ce miercuri a ieșit la iveală o discuție pe care a avut-o cu președinta Comisiei Europene, Ursula von der Leyen, în 2020, când i-a spus acesteia că SUA nu va ajuta Europa dacă va fi atacată.          În discuţia cu Fox News, Donald Trump a fost întrebat despre poziţia sa faţă de NATO - o întrebare care a urmat dezvăluirii apărute miercuri că el le-ar fi spus unor înalţi oficiali europeni, pe când era preşedinte, că SUA nu vor ajuta niciodată Europa dacă va fi atacată.„Depinde dacă ne tratează cum se cuvine”, a declarat Donald Trump întrebat de prezentatorii Fox despre angajamentul său faţă de NATO. „Ascultaţi, NATO a profitat de ţara noastră. Ţările europene au profitat”, a mai spus el.În timpul primului său mandat, din 2017 până în 2021, Trump a intrat în mod repetat în conflict cu aliaţii tradiţionali în ceea ce priveşte comerţul şi cheltuielile pentru apărare.         Statele Unite nu vor ajuta niciodată Europa dacă va fi atacată şi vor părăsi NATO, care este mort, i-ar fi spus Donald Trump preşedintei Comisiei Europene, Ursula von der Leyen, în 2020, pe când era încă preşedinte, potrivit unui comisar european, citat miercuri de Reuters.„Trebuie să înţelegeţi că, dacă Europa este atacată, noi nu vom veni niciodată să vă ajutăm şi să vă sprijinim”, ar fi declarat Trump, potrivit lui Thierry Breton, comisarul francez responsabil pentru piaţa internă a Uniunii Europene, la Forumul Economic Mondial de la Davos, în ianuarie 2020.Comentariile sale au provocat miercuri critici dure la adresa lui Trump din partea campaniei pentru realegerea preşedintelui american Joe Biden.„Apropo, NATO este mort şi noi vom pleca, vom părăsi NATO”, ar mai fi spus Trump, potrivit lui Breton, care a vorbit la un eveniment găzduit de partidul politic Renew Europe la Parlamentul European.Întrebat dacă amintirile lui Von der Leyen despre remarcile lui Trump se potrivesc cu cele ale lui Breton, un purtător de cuvânt al preşedintei Comisiei Europene a refuzat să comenteze, notează Reuters.Trump îşi păstrează un avans considerabil în competiţia pentru a fi candidatul Partidului Republican împotriva preşedintelui Joe Biden la alegerile din 5 noiembrie, potrivit unui sondaj Reuters/Ipsos realizat marţi la nivel naţional. Sondajul îl plasează pe Trump cu 49% de opţiuni, în faţa lui Haley, cu 12% din preferinţe şi a lui DeSantis, cu 11%.Trump a spus că nu este îngrijorat de faptul că sprijinul lui Chris Christie - care s-a retras din cursa pentru nominalizarea republicană, în New Hampshire şi care era evaluat la 12% într-un agregat de sondaje RealClearPolitics - ar putea „migra” la Haley, care acumulează 29%. Trump conduce în acest sondaj cu 43% din preferinţe.Trump spune că știe pe cine vrea ca vicepreședinteTrump, care vizează un nou mandat la Casa Albă, a spus că ştie pe cine îşi doreşte drept vicepreşedinte în cursa pentru alegerile prezidenţiale din noiembrie. Favorit la învestitura republicană, Trump a fost întrebat de către prezentatorii unei intervenţii în direct la Fox News pe cine îl ia în calcul pentru funcţia de vicepreşedinte de pe lista sa de opţiuni.„Chiar nu vă pot spune asta. Vreau să spun că ştiu cine o să fie”, s-a limitat să afirme Donald Trump la o adunare a alegătorilor republicani din Des Moines, Iowa, cu cinci zile înainte de caucus-ul din acest stat din Midwest, primul din ţară care îşi va exprima opţiunea pentru nominalizarea republicană la prezidenţiale.Întrebat dacă ar fi dispus să refacă legăturile cu oricare dintre rivalii săi din cursă, Trump a răspuns: „Oh, sigur că da”.Speculaţiile cu privire la posibila candidatură pentru funcţia de vicepreşedinte o vizează în parte pe Elise Stefanik, o aliată a lui Trump şi al patrulea membru republican ca importanţă din Camera Reprezentanţilor, şi pe Nikki Haley, o rivală care a fost ambasador la ONU în perioada 2017-2018 în timpul administraţiei Trump.            Editor :  C.L.B.    
----------------------------------

 Pilonul III de pensii facultative a atras un număr record de noi clienţi în 2023 şi se apropie de un miliard de euro în administrare 
Economie
2024-01-11T10:57:16+02:00
         Pilonul III de pensii facultative a atras un număr record de noi clienţi în 2023 şi se apropie de un miliard de euro în administrare, informează Asociaţia pentru Pensiile Administrate Privat din România (APAPR).         "Circa 83.000 de români au început în 2023 să economisească pentru vârsta retragerii prin fondurile de pensii private facultative (Pilonul III), un record pentru numărul de clienţi nou-atraşi în sistem într-un singur an începând cu 2008, reflectând nivelul ridicat de încredere a populaţiei în pensiile private", se menţionează în comunicat.Astfel, numărul total de participanţi la Pilonul III a ajuns la 710.000 la finele lui 2023, în numele cărora cele 10 fonduri de pensii facultative administrează active nete de 4,74 de miliarde de lei (953 milioane euro), în creştere cu 31% faţă de 2022 şi reprezentând un maxim istoric pentru sistem.În 2023, fondurile de pensii de Pilon III au înregistrat un randament mediu ponderat de 16,8%, cu aproximativ 10 puncte procentuale peste rata inflaţiei, consolidându-şi performanţa foarte bună pe termen lung.         Conform calculelor APAPR, fondurile de pensii facultative au generat un randament mediu anual de 6,13% pe întreaga durată de funcţionare (2007-2023), comparativ cu o rată medie anuală a inflaţiei de 4,61%, scrie Agerpres.În termeni monetari, Pilonul III a generat un câştig pentru participanţi în valoare de 1,25 miliarde de lei (251 milioane euro), net de toate comisioanele, în plus faţă de contribuţiile primite în administrare.De asemenea, fondurile de pensii facultative au efectuat deja plăţi în valoare totală de circa 635 de milioane de lei (128 milioane euro) către aproape 80.000 de beneficiari în perioada 2007-2023, din care 115 milioane de lei (23 milioane euro) doar în 2023. Participanţii la Pilonul III îşi pot primi banii acumulaţi oricând după împlinirea vârstei de 60 de ani, ei putând să contribuie în continuare şi după această vârstă.Banii economisiţi în Pilonul III pot fi primiţi fie ca plată unică, fie în tranşe lunare egale pe durata a cel mult 5 ani. În cazul nefericit al decesului participantului, banii acumulaţi în Pilonul III revin moştenitorilor legali sau testamentari.Începând cu 1 ianuarie 2024, regimul fiscal al plăţilor către beneficiari s-a îmbunătăţit (la fel ca la Pilonul II de pensii private obligatorii), în sensul că baza de calcul pentru cota de impozit pe venit de 10% nu mai este întreaga sumă acumulată (ca până acum), ci doar câştigul obţinut prin investire de fondurile de pensii facultative, în plus faţă de contribuţiile virate.La Pilonul III de pensii facultative pot contribui toţi românii care înregistrează venituri de natură profesională (salariaţi şi cei cu activităţi independente, asimilaţi salariaţilor), dar şi angajatorii, care pot oferi contribuţii suplimentare la Pilonul III în numele salariaţilor, ca parte a pachetului de beneficii extra-salariale.În prezent, contribuţiile la Pilonul III sunt deductibile în limita a 400 euro/an atât pentru persoanele fizice, cât şi pentru angajatori. Din păcate, plafonul de deductibilitate nu a mai fost majorat din 2009 şi până în prezent, reducând atractivitatea sistemului şi descurajând economisirea suplimentară pentru bătrâneţe.În acest context, APAPR salută depunerea în circuitul legislativ a unei iniţiative parlamentare ce vizează dublarea acestui plafon de deductibilitate şi actualizarea sa automată prin corelare cu creşterea salariului minim pe economie. Adoptarea acestui proiect legislativ este de natură să încurajeze atât persoanele fizice cât şi companiile să contribuie la Pilonul III pentru venituri suplimentare la retragerea din activitate, reducând în acelaşi timp presiunea pe sistemul public de pensii.            Editor :  A.P.    
----------------------------------

 Ucraina își întărește apărarea. Baricadele care încercuiesc orașele indică o fază defensivă în războiul cu Rusia (Reuters) 
Externe
2024-01-11T11:07:44+02:00
         Ucraina construiește baricade și săpă tranșee în jurul orașelor. Rândurile de baricade albe din beton și de sârmă ghimpată, tranșeele sunt săpate noaptea, la adăpostul întunericului, în timp sunetul artileriei se aude nu foarte departe. Reporterii Reuters au vizitat noile linii defensive din nord-estul orașului Kupiansk și descriu care este acum atmosfera în linia de apărare ucraineană.         Baricadele, care se aseamănă oarecum cu cele ale rușilor din teritoriile ocupate, își propun să ajute Ucraina pe timpul iernii, în timp ce își regenerează forțele, iar Moscova preia inițiativa pe câmpul de luptă, spun analiștii militari.„De îndată ce trupele se mișcă și traversează câmpurile, se poate fără tranșee. Dar când trupele se opresc, trebuie să începi să sapi în pământ imediat”, a declarat un inginer al armatei ucrainene cu nume de cod Lynx, pentru Reuters, lângă Kupiansk.Președintele Volodimir Zelenski a anunțat că Ucraina și-a „îmbunătățit semnificativ” fortificațiile pe 28 noiembrie, după ce a contraofensiva lansată în iunie nu a putut să treacă rapid prin liniile rusești.Ucraina întărește baricadele din jurul orașelor         Kiev transmite că există o dezamăgire în ambiția de a recupera tot teritoriul ocupat, dar deocamdată Ucraina se concentrează pe măsurile de recrutare pentru a-și reface forța de luptă.Rusia a ridicat presiunea ofensivă în jurul orașelor de est, precum Kupiansk, Liman și Avdiivka, și nu mai are nevoie de trupele de rezervă de frica unui posibil atac ucrainean, au spus analiștii militari.Zelenski a declarat că baricadele defensive ale Ucrainei au trebuit să fie întărite și să se lucreze la ele în ritm accelerat în jurul celor trei orașe, în părțile de est ale regiunii Donețk și în regiunile Harkov, Sumî, Cernigău, Kiev, Rivne și Volîn.Aceste regiuni se întind până la estul Ucrainei, de-a lungul graniței cu Rusia și Belarus, până la aliatul său occidental Polonia. Zelenski a spus că regiunea Herson de Sud, a cărei zonă de tampon este încă ocupată, va fi de asemenea consolidată.Ucraina a avut linii defensive în unele zone la est de Donbas din 2014, când Rusia a susținut militanții care au ocupat acest teritori. Zona a fost săpată puternic în locuri precum Avdiivka pe tot parcursul invaziei rușilor.Fortificațiile mai puternice ar încetini trupele rusești și ar fi nevoie de mai puține forțe ucrainene în apărare, astfel încât, de exemplu, soldații să primească mai multă pregătire, a declarat Jack Watling, senior de cercetare pentru războiul terestru la Royal United Services Institute.„Ucrainenii se deplasează acum cu o postură defensivă, deoarece ofensiva lor a atins vârful”, a spus el într-un interviu telefonic, adăugând că Rusia a preluat inițiativa pe câmpul de luptă și a putut alege unde să atace.Tranșeele de la CernigăuOdată cu scăderea stocurilor de muniție de artilerie ucraineană, rata victimelor rusești a scăzut, ceea ce a făcut mai ușor pentru Moscova să genereze noi unități, care, în timp, le-ar putea permite să deschidă noi linii de atac, a adăugat el.„De partea ucraineană, se încearcă reducerea victimelor, dar și regenerarea puterii de ofensivă”, a spus Watling.El a mai adăugat că fortificațiile ar putea fi folosite și pentru a apăra flancurile Ucrainei atunci când va reveni în ofensivă.Miercuri, reporterii Reuters au vizitat tranșee săpate cu un excavator și lopeți într -o locație nedezvăluită în regiunea Cernigău, lângă granița cu Rusia.„Când civilii își termină treaba (construirea pozițiilor), vom mina puternic aici”, a declarat Serhii Naiev, comandantul forțelor comune din Ucraina, care supraveghează sectorul militar de nord.Dinții dragonuluiLuna trecută, reporterii Reuters au vizitat tranșee ucrainene recent construite în Cernobîl, lângă granița cu Belarus. Un vehicul militar de mare tonaj s-a strecurat prin pământul îngheșat, în timp ce sculpta un șanț larg antitanc.„(Lucrările sunt în desfășurare) de -a lungul întregii zone operaționale din nord. Aceste lucrări sunt în prezent în curs în regiunea Sumî, regiunea Cernigău, aici, în direcția Kiev", a spus Naiev, aflat acolo.„Structuri de beton, sârmă ghimpată, ... „dinții dragonului”(baricade din beton) ... se va construi și va fi pusă sârmă ghimpată. Acesta va fi un obstacol din beton pentru vehiculele blindate”, a spus el.În apropiere de Kupiansk, armata Ucrainei a arătat reporterilor Reuters recent construitele linii defensive, dar a spus că locația exactă nu poate fi dezvăluită public din motive de securitate.Un inginer militar care folosește numele de cod „Șopârlă” a spus că de obicei au pus mai întâi „dinții dragonului”, urmate de bobine de sârmă ghimpată și apoi mine, dacă le folosesc.„Cred că majoritatea acestor bariere ar trebui să fie construite mult mai devreme, probabil în primăvară. Este nevoie de prea mult timp pentru a le face”, a spus el.La câteva sute de metri în spatele „dinților dragonului”, s-a lucrat pentru a extinde o rețea de tranșee pentru soldați și personal, întărite cu grinzi de lemn, unde existau și camere de locuit și paturi supraetajate din lemn.Lynx, primul militar amintit în reportajul Reuters, a declarat că Ucraina încearcă să reducă utilizarea minelor la fortificațiile sale pentru a evita lăsarea munițiilor periculoase pe teritoriul său.„Acesta este pământul nostru. Nu vrem să-l aruncăm în aer”, a spus el.            Editor :  M.I.    
----------------------------------

 Antrenorul Sven Goran Eriksson a dezvăluit că are cancer și mai are "cam un an de trăit" 
Sport
2024-01-11T10:52:17+02:00
         Antrenorul suedez Sven-Goran Eriksson, fost selecţioner al naţionalei de fotbal a Angliei, a dezvăluit că este bolnav de cancer în fază terminală şi "în cel mai bun caz" mai are cam un an de trăit, transmite DPA.         Eriksson, care a pregătit selecţionata Albionului timp de cinci ani, înainte de a o părăsim, după Cupa Mondială din 2006, s-a retras în urmă cu 11 luni din funcţia de director sportiv al clubului suedez Karlstad din motive de sănătate."Toată lumea realizează că am o boală gravă, toţi presupun că e cancer şi aşa este. Dar voi lupta cu ea cât de mult pot", a declarat Eriksson (75 ani) la postul suedez Radio P1."Ştiu că în cel mai bun caz mai am un an, iar în cel mai rău caz, chiar mai puţin. Nu cred doctorii pe care îi am pot fi siguri de ceva, nu pot fixa un termen", a subliniat tehnicianul, potrivit Agerpres.         "E mai bine să nu mă gândesc la asta. Trebuie să îţi păcăleşti creierul. Aş putea să mă gândesc tot timpul la asta, să stau acasă şi să mă simt mizerabil, să cred că sunt ghinionist şi aşa mai departe. E uşor să ajungi aşa. Însă, trebuie să vezi părţile pozitive ale lucrurilor şi să nu te îngropi singur", a mai comentat Eriksson.Eriksson a condus-o pe Benfica la trei titluri în Portugalia şi a jucat finala Cupei UEFA în 1983, pierdută contra lui Anderlecht, după ce trecuse în semifinale de Universitatea Craiova (0-0 şi 1-1). Apoi a reuşit să câştige şi titlul cu Lazio în Serie A (1999-2000).I-a succedat lui Kevin Keegan la naţionala Angliei, în ianuarie 2001, conducând o "generaţie de aur". În ciuda faptului că a avut la lot jucători ca David Beckham, Steven Gerrard sau Wayne Rooney, Anglia, cu Eriksson la cârmă, s-a oprit în sferturi la Cupele Mondiale din 2002 şi 2006, precum şi la EURO 2004.După ce a părăsit naţionala Angliei, Eriksson a antrenat echipe ca Manchester City şi Leicester City, dar a pregătit şi naţionale precum Mexic, Cote d'Ivoire şi Filipine."Eram sănătos, dar am leşinat şi am ajuns la spital. S-a dovedit că am cancer. Cu o zi înainte am alergat cinci kilometri. A venit din nimic, iar asta a fost cel mai şocant. Nu am dureri mari, dar am fost diagnosticat cu cancer, pe care îl poţi încetini, dar nu-l poţi opera", a mai spus Sven-Goan Eriksson.            Editor :  V.M.    
----------------------------------

 Două caracatițe găsite „plimbându-se” pe o plajă din Țara Galilor 
Sci-tech
2024-01-11T10:29:55+02:00
         Două caracatițe au fost salvate de trecătorii care se plimbau pe o plajă din Țara Galilor, după ce au fost văzute târându-se pe nisip, unde fuseseră aruncate de o furtună puternică din mare, scrie BBC.         Caracatițele au eșuat la New Quay, Ceredigion (în estul Țării Galilor), unde au fost găsite de Fran Fitzpatrick și Joshua Pedley, doi pasionați de viața sălbatică.Ei au ieșit pe plajă să vadă dacă găsesc ceva interesant pe nisip după furtuna Franklin și așa au observat un grup de trecători care se uitau la ceva pe plagă. Când s-au apropiat, au văzut că e vorba de două caracatițe aruncate de valuri pe plajă și le-au ajutat să ajungă înapoi în mare.Ghidul de animale sălbatice, Joshua Pedley, a declarat: „Din câte știm noi, ambele caracatițe sunt încă tefere și nevătămate”.Video cu cele două cefalopode pe plajă poate fi urmărit aici.            Editor :  B.P.    
----------------------------------

 Curtea Internațională de Justiție anunță că va da un verdict față de acuzațiile de genocid ale Africii de Sud împotriva Israelului 
Externe
2024-01-11T10:28:47+02:00
         Curtea Internațională de Justiție a ONU urmează să studieze cazul în care Africa de Sud acuză Israelul de comiterea unui genocid împotriva palestinienilor în Gaza, relatează BBC. În cadrul acuzațiilor sale împotriva Israelului, Africa de Sud cere inclusiv oprirea de către IDF a operațiunilor sale militare în Gaza.         Curtea Internațională de Justiție va da doar opinia sa în ce privește acuzațiile de genocid, în condițiile în care procesul nu este unul penal. Totuși, el urmează să fie urmărit cu atenție de observatorii internaționali.Israelul neagă vehement acuzațiile care i se aduc, considerându-le „lipsite de dovezi”.În dosarul depus la CIJ, Africa de Sud afirmă că acțiunile Israelului „au ca scop distrugerea unei părți substanțiale a grupului etnic, rasial și național palestinian”.         Acțiunile Israelului includ „uciderea palestinienilor din Gaza, provocarea de daune corporale și mentale acestora și supunerea lor la o situație specifică menită să le aducă distrugerea fizică”, mai acuză Africa de Sud. Guvernul sud-african mai cere „măsuri provizorii” implementate de CIJ, inclusiv oprirea tuturor ostilităților în Gaza.Președintele Israelului, Isaac Herzog, a spus că acuzațiile sunt „atroce și absurde”. „Ne vom prezenta la Curtea Internațională de Justiție și ne vom prezenta cu mândrie apărarea noastră, pe baza legii umanitare”, a spus el.Președintele israelian a adăugat că armata israeliană „face tot ce poate, în niște circumstanțe extrem de complicate, pentru a se asigura că nu există consecințe nedorite și victime civile”.Curtea Internațională de Justiție, cu sediul la Haga, ar putea să dea un verdict rapid în ce privește solicitarea Africii de Sud de încetare a ostilităților în Gaza, însă un verdict final în ce privește acuzațiile de genocid ar putea să fie luat în ani de zile.Verdictele CIJ sunt, în mod teoretic, obligatorii pentru membrii organizației, inclusiv Israel și Africa de Sud, însă Curtea nu are instrumente pentru a le pune direct în aplicare.În 2022, CIJ a cerut imperativ Rusiei să „suspende imediat operațiunile militare din Ucraina”, un ordin care a fost ignorat complet de regimul criminal de la Kremlin.            Editor :  Adrian Dumitru    
----------------------------------

 (P) Descoperă istoria sloturilor video 
Timp liber
2024-01-11T19:46:01+02:00
         Sloturile sau jocurile de păcănele, cum mai sunt cunoscute de jucătorii români, ocupă un sector destul de important în domeniul jocurilor de noroc. Este foarte puțin probabil să nu fi auzit până acum de păcănele sau să nu cunoști pe cineva care să le joace.  În continuare vei afla o istorie a sloturilor video. Îți voi prezenta cum și unde au apărut și cum de au reușit să devină atât de populare la nivel mondial de-a lungul timpului.Primul aparat tip slot a fost atestat în 1891În 1891, Sittman și Pitt din Brooklyn, New York au inventat o mașină de jocuri de noroc extrem de interesantă și care este considerată de mulți primul aparat de tip slot machine.De video sloturi, care sunt disponibile acum și pe site-urile de casino online, se poate vorbi mult mai târziu, pentru că în primul secol aparatele erau unele mecanice. Tehnologia video pentru jocuri a fost implementată la mulți ani după aceea.  Primul aparat avea un set de 50 de cărți de joc de poker, era unul destul de simplu, însă s-a bucurat de foarte mult succes în barurile locale.Plățile se făceau atunci în produse din bar. Spre exemplu, o pereche de regi îți oferea o bere gratis, în timp ce o chintă roială te recompensa cu țigări sau băuturi mai scumpe.De multe ori, 10 de inimă neagră și J de inimă roșie erau scoase din pachet astfel încât jucătorii să obțină mai greu chintă roială.Primul aparat mecanic cu 3 role a fost inventat între 1887 și 1895Charles Fey din San Francisco, California, are meritul să fi dezvoltat un aparat mecanic ceva mai simplu de exploatat. Acest slot machine avea 3 role și 5 simboluri, reprezentate prin potcoavă, diamante, cărți de joc și un clopoțel.Liberty Bell (clopoțelul) a dat și numele acestui aparat. Fiind înlocuite 10 cărți de joc, schema de plată era acum ceva mai simplă și se puteau acorda câștiguri calculate automat.Spre exemplu, 3 clopoței pe o linie aduceau un câștig de 50 de cenți.Chiar dacă peste aproximativ un deceniu acest aparat a fost interzis în California, Fey avea în continuare o cerere uriașă de pe întregul continent.Până în anul 1908, practic aceste Liberty Bell puteau fi găsite în aproape orice magazin de țigări, în magazine cu produse din import sau în frizerii, de exemplu.Cum au “păcălit” aparatele slot prohibițiaMai multe state din continentul american au văzut un potențial pericol social în aceste aparate de jocuri de noroc și au început să le interzică în masă.Chiar și cu toate restricțiile impuse prin legi, furnizorii de aparate tip slot au continuat să livreze jocuri de noroc, găsind modalități inedite de a ocoli legea.Una dintre cele mai interesante găselnițe era aceea de a înlocui premiile în bani cu premii în produse alimentare. Practic, slotul se asemăna cu un aparat de la care îți achizitionai diverse produse alimentare pe bază de fise.Însă autoritățile au reclamat faptul că la aceste sloturi introduceai bani în aparat și doar norocul făcea să câștigi ceva, fiind total diferit de a cumpăra un produs. Practic aici cumpărai o șansă de a câștiga ceva.Au fost două procese de amploare în statul Iowa, însă jurații au decis că sloturile operează în afara legii la acel moment.În anul 1963, când jocurile de noroc au reintrat în legalitate în majoritatea statelor, Bally a dezvoltat un aparat tip slot machine cu circuite electronice complexe. A fost primul aparat care acorda câștigurile automat, fără să fie nevoie de prezența unui operator din sală.Primul aparat de păcănele video a fost inventat în 1976Fortune Coin Company din California este prima companie care a produs un aparat de sloturi video. Ecranul dispozitivului era un panou de 48 cm în diagonală marca Sony Triton, însă modificat și adaptat pentru jocurile de păcănele.Primele aparate de acest fel au fost lansate în testare în Las Vegas Hilton Hotel. Inițial, aparatele aveau câteva minusuri, pentru că puteau fi manipulate destul de ușor de jucători experimentați și astfel au fost descoperite mai multe cazuri în care se trișa pentru câștiguri mari.După mai multe modificări pentru a preveni tentative de fraudă, aparatul a fost substanțial îmbunătățit și apoi a trecut cu brio testele și auditurile Comisiei pentru Jocuri de Noroc din Nevada, fiind prezent în toate cazinourile de pe celebrul The Strip din Las Vegas.Sloturile video moderneÎn momentul de față, jocurile de păcănele sunt foarte căutate în toate cazinourile din lume. În sălile de jocuri sunt aparate de la toți furnizorii majori de jocuri de acest fel cum ar fi EGT, Pragmatic Play sau Novomatic.Totuși, începând cu anul 2000, fenomenul păcănelelor a luat o amploare accelerată și în mediul online. Practic, de mai bine de 2 decenii nu mai ești nevoit să te duci la o sală de jocuri dacă vrei să te relaxezi la păcănele, ci o poți face și în mediul online.Acum toate cazinourile licențiate din mediul online oferă o gama diversificată de jocuri slot. La unele cazinouri vei găsi chiar și peste 3.000 de jocuri, unele dintre acestea fiind exclusivități.Totul se desfășoară într-un cadru legal și reglementat de norme stricte, iar activitatea de jocuri de noroc se desfășoară sub supravegherea autorităților naționale cu atribuții de reglementare și control în domeniu, în cazul României, Oficiul Național pentru Jocuri de Noroc.Prin urmare, dacă dorești să îți testezi norocul și să te distrezi la sloturi în mediul online poți fi sigur că atât timp cât faci acest lucru într-un cazino licențiat vei avea parte de o experiență 100% sigură.Jocurile slot online nu pot fi manipulate de către cazinou, acesta având parteneriate cu furnizorii și dezvoltatorii jocurilor respective. Prin urmare, un cazino nu poate influența RTP (procentul de bani care se întoarce la jucători) sau declanșarea jackpoturilor.În acest fel ai garanția faptului că joci la păcănele în mod sigur, datele tale sunt în siguranță și, poate mai important, joci în mod anonim, pentru că nu este nevoie să fii prezent fizic într-o sală de jocuri.    
----------------------------------

 10.000 de oameni au murit de COVID-19 în decembrie. OMS avertizează că virusul poate trece neobservat, dar încă se schimbă și ucide 
Actualitate
2024-01-11T10:29:02+02:00
         Aproape 10.000 de decese cauzate de COVID-19 au fost raportate în luna decembrie, a anunţat miercuri Organizaţia Mondială a Sănătăţii (OMS), care a avertizat că, chiar dacă poate să treacă parţial neobservat, virusul "continuă să circule, să se schimbe şi să ucidă".         Potrivit OMS, datele provenite din diverse surse au indicat o creştere a transmiterii virale luna trecută, alimentată de reuniunile oamenilor din timpul sărbătorilor de iarnă şi de varianta JN.1, care este de acum varianta cel mai frecvent raportată la nivel mondial."Deşi COVID-19 nu mai reprezintă o urgenţă sanitară globală, virusul continuă să circule, să se schimbe şi să ucidă", a declarat directorul agenţiei de sănătate a ONU, Tedros Adhanom Ghebreyesus, în cadrul unei conferinţe la Geneva.Pe lângă cele aproape 10.000 de decese raportate la OMS luna trecută, s-a înregistrat o creştere cu 42% a internărilor în spitale şi cu 62% a internărilor în unităţile de terapie intensivă, în raport cu luna noiembrie 2023.         Cu toate acestea, cifrele se bazează pe date obţinute din mai puţin de 50 de ţări, în principal din Europa şi America, a declarat directorul OMS. "Există cu siguranţă creşteri în alte ţări care nu sunt raportate", a precizat el, citat de Agerpres. "La fel cum guvernele şi indivizii iau măsuri de precauţie împotriva altor boli, trebuie să continuăm cu toţii să luăm măsuri de precauţie împotriva COVID-19", a subliniat el. "Deşi 10.000 de decese pe lună reprezintă un număr aflat cu mult sub nivelul maxim al pandemiei, acest nivel de decese evitabile nu este acceptabil", a adăugat Tedros Adhanom Ghebreyesus.El a îndemnat guvernele să menţină supravegherea şi secvenţierea virusului şi să asigure accesul la teste, tratamente şi vaccinuri accesibile şi fiabile. "De asemenea, continuăm să îndemnăm oamenii să se vaccineze, să se testeze, să poarte măşti sanitare dacă este necesar şi să se asigure că spaţiile interioare aglomerate sunt bine ventilate", a spus el.Directorul OMS a declarat că boala COVID-19 nu mai reprezintă o urgenţă de sănătate publică internaţională în mai 2023, la mai bine de trei ani după prima detectare a virusului în oraşul Wuhan din China, la sfârşitul anului 2019.             Editor :  G.M.    
----------------------------------

 La Philip Morris International, viitorul fără fum este destinația noastră finală 
Stil de viață
2024-01-11T18:04:27+02:00
         Tehnologia, știința și sustenabilitatea se unesc pentru a crea un viitor mai bun. Sunt vremuri noi, în care inovația afectează fiecare industrie și, firește, pe fiecare dintre noi. Industria tutunului se schimbă și ea, iar fumătorii pot alege acum să reducă riscurile asociate fumatului, dacă se îndepărtează de țigări. Dacă fumătorilor li se oferă alternative constant îmbunătățite, acest lucru crește șansele ca ei să renunțe la țigări și să nu se reapuce. Am vorbit despre alternativele fără fum și impactul acestora asupra celor aproape 4 milioane de fumători români cu Christos Harpantidis, Area VP South East Europe Cluster Philip Morris International.  La început de 2024 ne puteți descrie care sunt cele mai importante realizări și proiecte ale Philip Morris International?În 2016, Philip Morris International și-a luat angajamentul de a se îndepărta de țigări. De atunci, compania noastră a investit peste 10,5 miliarde USD în dezvoltarea și comercializarea produselor fără fum, care reprezintă astăzi aproape 35% din veniturile nete totale ale companiei. După cum a afirmat CEO-ul nostru, Jacek Olczak, „misiunea noastră este să reducem fumatul prin înlocuirea țigărilor cu alternative mai puțin dăunătoare și, în cele din urmă, să transformăm țigările în artefacte de muzeu”.Este o realitate și astăzi, în 2024, alternativele fundamentate științific au potențialul de a accelera declinul fumatului, iar guvernele din întreaga lume ar trebui să urmeze exemplele unor țări precum Suedia, Japonia, Marea Britanie și să adopte politici care să ofere fumătorilor adulți care nu renunță la fumat o gamă largă de alternative ma puțin nocive, fundamentate științific.  Avem vești bune și din Grecia, de la Papastratos, unde anul acesta a fost anunțată o nouă investiție de 200 de milioane de euro în fabrica Aspropyrgos. Aceasta a ridicat investiția totală a PMI în Grecia la 700 de milioane de euro. Permiteți-mi să vă ofer imaginea completă a ceea ce înseamnă aceasta pentru noi: creșterea capacității de producție, creșterea exporturilor până la 300 de milioane de euro și 300 de locuri de muncă noi. În plus, menționez recenta investiție verde în fabrica noastră în valoare de 10 milioane de euro, întrucât suntem un business sustenabil. De asemenea, am ocupat locul 1 în topul Fortune „Cele mai admirate companii din Grecia” pentru al 4-lea an consecutiv.            „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Ce ne puteți spune despre Philip Morris România în 2024?România este astăzi o piață matură și se extinde rapid. România a parcurs un drum lung din punct de vedere social, economic și de afaceri, iar în prezent este o piață extrem de interesantă și competitivă. Fără îndoială, România este o țară cu potențial, o țară în care mediul de afaceri are spațiul necesar pentru a se dezvolta și în care vedem deja performanțe uimitoare.România anului 2023 a arătat impresionant – 30 de ani de prezență PMI în România, lansarea IQOS ILUMA, Top Employer pentru al 9-lea an consecutiv, o nouă investiție pentru fabrica locală de peste 130 milioane USD, care aduce totalul investiției PMI în transformarea fabricii de la Otopeni într-o unitate de producție de ultimă generație la peste 730 milioane USD. 2024 este anul în care ne continuăm misiunea, aceea de a construi o Românie fără fum.De fiecare dată când vin în România și interacționez cu echipa, sunt impresionat de dăruirea și simțul clar al scopului din spatele viziunii companiei de a schimba industria. Văd o echipă unită în convingerea că poate îmbunătăți viața fumătorilor prin construirea unui viitor fără fum. Văd oameni creativi, dornici de progres, de învățare pe tot parcursul vieții, de a face diferența.Avem aproximativ 4 milioane de fumători în România, iar aceasta nu e o veste bună, prevalența fumatului este în creștere. Există soluții pentru cei care nu renunță la fumat?Fumatul, știm cu toții, este una dintre cele mai mari probleme de sănătate publică la nivel mondial. Deși suntem conștienți că fumatul este nociv, mulți fumători nu se lasă, așa că este de datoria noastră să explicăm tot timpul, în toate comunicările noastre, care sunt noutățile pe care le aduc știința și inovația.O problemă cu care se confruntă în continuare România este nivelul scăzut de educație al fumătorilor în ceea ce privește nocivitatea fumatului și ce este dăunător în acest proces. Puțini fumători din România știu că nu nicotina, ci procesul de ardere a tutunului este cauza principală a bolilor legate de fumat. Credem că aceștia merită campanii și programe mai multe și mai bune care să îi ajute să renunțe la fumat, precum și soluții bazate științific, disponibile astăzi. Acestea sunt produsele care încălzesc tutunul în loc să-l ardă.Pentru a ne realiza viziunea unui viitor fără fum, avem nevoie ca toate părțile cheie - de la guverne la comunitatea științifică - să recunoască rolul important pe care aceste produse îl pot juca în eforturile societății de a combate fumatul. Susținem politici bazate pe reducerea riscurilor asociate fumatului, care să facă o diferență clară între țigări și produsele inovative, deoarece acestea nu sunt similare din perspectiva efectelor nocive. Reglementarea și impozitarea ar trebui să reflecte un continuum de risc, în care produsele care ard tutunul sunt cele mai nocive, prin urmare cele mai reglementate și impozitate.Ce înseamnă sustenabilitatea pentru Philip Morris International?Trăim într-o lume complexă și imprevizibilă. La PMI, sustenabilitatea se află în centrul operațiunilor noastre și se aplică tuturor activităților noastre: produs, procese, oameni, cu respect pentru mediu și societatea în care trăim. Practicile noastre sustenabile sunt veriga de legătură care îi unește pe colegii noștri să susțină ambiția de a lăsa țigările în urmă. Aceasta este credința care alimentează transformarea noastră. Abordarea impactului social generat de produsele noastre este nucleul strategiei noastre la nivel global. Ne concentrăm resursele pentru a inova și a dezvolta soluții care pot contribui la rezolvarea unora dintre cele mai presante provocări ale societății.Îmi face plăcere să vă împărtășesc că Philip Morris International este singura companie din industria tutunului care a fost inclusă pentru prima dată în Dow Jones Sustainability™ World Index și pentru al patrulea an consecutiv în Dow Jones Sustainability™ North America Composite Index.În Grecia, așa cum am menționat deja, Papastratos a anunțat o nouă investiție verde de 10 milioane de euro în fabrica noastră, care a devenit neutră din punct de vedere al emisiilor de carbon neutră în 2021. În prezent, în calitate de participanți în programul Zero Carbon Tech al Philip Morris International, suntem pionieri în ce privește gestionarea mediului. Prin tehnologii inovatoare, ne propunem să reducem emisiile de CO2 cu 30% până în 2025. Investițiile noastre vorbesc mai mult decât cuvintele, ele întruchipează un deziderat ferm al creșterii sustenabile.Știu că, și în România, tema sustenabilității este foarte importantă. Acțiunile vorbesc de la sine. De exemplu, la fabrica din Otopeni, nici un deșeu generat de activitățile de producție nu ajunge la groapa de gunoi. 70% din deșeuri sunt reciclate extern, iar 30% sunt folosite pentru producția de energie. Pentru noi, și în 2024, sustenabilitatea este existențială. Este fundația oricărui demers viitor.    
----------------------------------

 Un elev de la Liceul Militar din Alba Iulia a murit după ce s-a aruncat de la etajul 4 al internatului. A lăsat un bilet de adio 
Un elev de la Liceul Militar din Alba Iulia a murit după ce s-a aruncat de la etajul 4 al internatului. A lăsat un bilet de adio
2024-01-11T12:45:08+02:00
         Un elev, în vârstă de 15 ani, de la Colegiul Național Militar „Mihai Viteazul” din Alba Iulia a murit, joi, după ce a căzut de la etajul 4 al internatului în care era cazat. Principala ipoteză este că ar fi recurs la un gest extrem pentru că anchetatorii au găsit inclusiv un bilet de adio în camera acestuia.                     Elevul de la Colegiul Militar Alba Iulia care s-a aruncat de la etaj fusese declarat apt psihologic           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Mihai Vălușescu, jurnalist Digi24: „Incidentul s-a petrecut la Colegiul Militar „Mihai Viteazul” din Alba Iulia. E vorba de un tânăr de 15 ani care era elev acolo. Oamenii l-au descoperit pe elev în curtea acestei instituții de învățământ și au sunat la 112. La fața locului au ajuns cei de la ambulanță și au încercat să-i aplice manevre de resuscitare, însă a fost declarat decesul.Potrivit jurnaliștilor din presa locală, elevul a fost prezent la apelul de dimineață care se face în acea unitate de învățământ, era în haine militare, mai apoi s-a dus în cameră și s-ar fi schimbat în haine civile. De la acest moment până la cel în care a fost descoperit fără viață în curtea instituției a durat destul de puțin timp”.Polițiștii au percheziționat camera elevului din internatul în care era cazat și au găsit un bilet de adio adresat familiei. Sinuciderea rămâne însă doar o ipoteză, iar polițiștii fac în continuare cercetări pentru a stabili cu exactitate ce s-a întâmplat.             Editor :  C.L.B.    
----------------------------------

 Stare de urgenţă ecologică în nordul Spaniei, după ce cantităţi uriaşe de pelete de plastic au ajuns pe plaje 
Externe
2024-01-11T10:01:19+02:00
         Autorităţile din nordul Spaniei au declarat miercuri stare de urgenţă ecologică după ce cantităţi uriaşe de pelete de plastic au fost aduse de apele mării pe plajele locale, informează DPA.         Regiunile Asturia şi Galicia pot solicita de acum ajutorul guvernului central pentru curăţarea plajelor după instituirea stării de urgenţă, a relatat cotidianul La Voz de Galicia.Peletele de culoare albă şi de mărimea unor boabe de linte sunt întrebuinţate în fabricarea componentelor plastice ale diferitelor bunuri.Fragmentele de plastic au ajuns în apa mării după ce mai multe containere, în care se aflau circa 25 de tone de pelete, au căzut de pe o navă de marfă în timpul unei furtuni în luna decembrie, informează Agerpres.         Peletele erau ambalate în saci din plastic care s-au rupt după ce au ajuns în apa mării.Compania daneză de transport maritim Maersk a confirmat că nava Toconao a pierdut şase containere în largul coastei Galiciei pe 8 decembrie în timp ce se deplasa spre Rotterdam.Incidentul a fost raportat imediat Pazei de coastă spaniole şi portugheze, a precizat un purtător de cuvânt al grupului Maersk.Proprietarii navei au angajat companii specializate pentru a ajuta la îndepărtarea peletelor.Numeroşi voluntari muncesc de mai multe zile pentru a curăţa plajele folosind mături, greble, lopeţi şi site.Ecologiştii au avertizat în legătură cu pericolul reprezentat de plastic, care poate ajunge în lanţul alimentar uman şi animal.            Editor :  A.P.    
----------------------------------

 România a devenit membru al forței navale STRIKEFORNATO 
Actualitate
2024-01-11T09:52:16+02:00
         România a devenit al 15-lea membru al Forţei pentru Sprijin şi Lovire a NATO (STRIKFORNATO), cel mai puternic grup naval în acest domeniu al Alianţei, a anunţat joi ministrul Apărării, Angel Tîlvăr.         „Este un pas care întăreşte şi mai mult parteneriatul dintre Forţele Navale Române şi STRIKFORNATO. Împreună suntem mai puternici şi apărăm şi mai bine Flancul Estic al Alianţei şi regiunea Mării Negre. Pentru România, momentul este cu atât mai important cu cât anul acesta se împlinesc 20 de ani de când ţara noastră a aderat la NATO”, a scris Angel Tîlvăr într-un mesaj pe Facebook. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media         STRIKFORNATO este un comandament al structurii de forțe NATO, înființat în baza unui memorandum de înțelegere semnat de mai multe țări NATO, iar până la aderarea României avea 14 membri: Danemarca, Franța, Germania, Grecia, Grecia, Italia, Norvegia, Olanda, Polonia, Portugalia, Spania, Turcia, Regatul Unit și Statele Unite ale Americii.Cu sediul în Portugalia, din 2012, STRIKFORNATO este comandată de un amiral cu 3 stele al Marinei Statelor Unite, care este și comandantul Flotei a Șasea a SUA, potrivit site-ului sfn.nato.int.La comandă, STRIKFORNATO va furniza un comandament operațional de stat major de luptă maritimă direct către SACEUR, capabil să planifice și să execute operațiuni maritime comune cu spectru complet, inclusiv apărarea maritimă împotriva rachetelor balistice, în principal prin integrarea forțelor de atac ale portavioanelor americane și a forțelor amfibii, pentru a asigura acțiuni de descurajare și apărare colectivă a Alianței.            Editor :  B.P.    
----------------------------------

 O fată de 14 ani a fost sechestrată, drogată și violată de 3 tineri din Maramureș. Făptașii, arestați după un an și jumătate 
Actualitate
2024-01-11T09:50:31+02:00
         O fată de 14 ani a fost schestrată, drogată și violată de 3 tineri din Maramureș. Aceștia au convins-o să urce în mașina lor, unde au forțat-o să se drogheze și să întrețină relații sexuale cu unul dintre ei. Un an și jumătate mai târziu, agresorii au fost prinși, scrie Timp Online, iar doi dintre ei au fost arestați preventiv.         Faptele, scrie sursa citată, au avut loc în iulie 2022. Cei trei tineri, cu vârste curprinse între 18 și 27 de ani din comuna Suciu de Sus, jud. Maramureș, au convins o adolescentă de 14 ani să urce în mașina lor. Pe drum, sub amenințare bătăii, unul dintre ei ar fi forțat-o să întrețină relații sexuale cu el."Din cercetări a reieșit că, în luna iulie 2022, bănuiții, prin inducere în eroare, ar fi determinat o persoană vătămată minoră în vârstă de 14 ani să urce în autoturismul în care se aflau, iar, pe traseu, unul dintre bănuiții majori ar fi întreținut cu aceasta, prin violență, un raport sexual", transmit reprezentanții IPJ Bistrița-Năsăud.Tot prin amenințare, celălalt tânăr major ar fi obligat-o pe copilă să se drogheze, spun polițiștii.         "Cercetările efectuate au mai relevat că, în timpul deplasării cu autoturismul, aceeași persoană cercetată ar fi consumat și oferit spre consum, substanțe psihoactive, celorlalte două. În același context, în urma depistării în trafic și fiind testat cu aparatul din dotare, referitor la conducătorul autoturismului, un bărbat, de 27 de ani, au reieșit indicii cu privire la posibila prezență a substanțelor psihoactive. Menționăm că aceasta nu reprezintă probă în cadrul dosarului penal, persoana fiind condusă la o unitate medicală, pentru recoltarea de probe biologice, în vederea stabilirii cu exactitate a consumului unor substanțe interzise", au transmis oamenii legii.Marți, 9 ianuarie 2024, polițiștii au descins la domiciliile celor 3 suspecți din comuna Suciu de Sus, județul Maramureș."În urma perchezițiilor domiciliare, au fost ridicate bancnote și plicuri tip zip-lock ce conțineau urme de substanță susceptibile a produce efecte psihoactive", se arată în comunicatul IPJ Bistrița-Năsăud.În urma audierilor, cei doi tineri de 21 și 27 de ani au fost reținuți, iar cel de-al treilea, în vârstă de 18 ani, a fost plasat sub control judiciar.Miercuri, suspecții reținuți au fost arestați pentru 30 de zile de Tribunalul Bistrița-Năsăud pentru viol, complicitate la viol, lipsire de libertate în mod ilegal, efectuarea fără drept de operaţiuni cu produse susceptibile de a avea efecte psihoactive și conducerea unui vehicul sub influența alcoolului sau a altor substanțe.             Editor :  Izabela Zaharia    
----------------------------------

  Video&Foto  SUA au fost lovite de tornade, inundații și furtuni de zăpadă. Cel puțin patru morți. Probleme pentru avionul Kamalei Harris 
Externe
2024-01-11T09:50:42+02:00
         Tornade, inundații și furtuni de zăpadă, toate în același timp. Cu asta se confruntă Statele Unite, unde mai bine de 150 de milioane de oameni sunt afectați de aceste fenomene. Cel puțin patru oameni au murit, mai multe autostrăzi au fost blocate și 1.000 de avioane au rămas la sol. Vremea rea i-a pus probleme și vicepreședintelui american, pentru că aeronava sa nu a mai putut ateriza.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       O furtună de iarnă violentă a traversat marţi o parte a teritoriului Statelor Unite, declanşând tornade în sudul ţării şi provocând moartea a trei persoane, potrivit autorităţilor locale americane. Vânturi puternice şi furtuni de zăpadă s-au abătut, de asemenea, asupra nordului ţării, iar sute de mii de locuinţe au rămas fără curent electric. Ploi torenţiale care au dus la inundaţii, vânturi puternice cu rafale care au depăşit probabil viteza de 80 km/h şi furtuni afectează coasta de est a Statelor Unite, potrivit National Weather Service (NWS), agenţia meteorologică americană."Nu o subestimaţi pe aceasta", a avertizat guvernatorul statului New Jersey, Phil Murphy, într-un interviu acordat presei locale, calificând furtuna drept "neobişnuită".Deteriorarea vremii a făcut ca Air Force 2, avionul aparţinând vicepreşedintei Statelor Unite, Kamala Harris, să fie redirecţionat spre Aeroportul Internaţional Dulles din Virginia, în loc să aterizeze la Baza Andrews din Maryland.            SUA sunt lovite de tornade, inundații și furtuni de zăpadă. FOTO: Profimedia Images   Deschide galeria foto        SUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia ImagesSUA sunt lovite de tornade, inundații și furtuni de zăpadă. FOTO: Profimedia Images,     Tornadele au lovit sud-estul ţării, inclusiv Florida, unde guvernatorul Ron DeSantis a plasat 49 de comitate sub stare de urgenţă. Imaginile filmate cu o dronă au arătat copaci doborâţi la pământ şi clădiri cu acoperişurile smulse. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Peste 890.000 de locuinţe au rămas marţi seară fără curent electric, mai ales în estul ţării, potrivit site-ului de monitorizare Poweroutage.us. Această furtună de iarnă a adus, de asemenea, ninsori abundente în zonele central-nordice ale ţării (între 2 şi 5 cm de zăpadă pe oră), care afectează acum treptat regiunea Marilor Lacuri din America de Nord, potrivit NWS.În nord-vestul Statelor Unite, avertizări de furtună de zăpadă au fost emise, de asemenea, pentru prima dată în ultimul deceniu, în lanţurile muntoase Cascade şi Olympic, potrivit cotidianului The New York Times.              Editor :  G.M.    
----------------------------------

 Chris Christie, cel mai vocal critic al lui Trump din primarele republicane, se retrage din cursa electorală 
Externe
2024-01-11T09:35:52+02:00
         Chris Christie, cel mai vocal critic al lui Donald Trump, candidat la alegerile primare republicane, a anunţat miercuri că renunţă la cursa electorală, cu doar câteva zile înainte de caucus-urile (adunări electorale - n.r.) din Iowa, care deschid oficial competiţia internă din Partidul Republican pentru desemnarea candidatului la alegerile prezidenţiale din noiembrie, relatează Reuters şi presa americană, preluate de News.ro.         Fost guvernator al statului New Jersey, în vârstă de 61 de ani, Chris Christie a fost inițial un susţinător al lui Donald Trump, dar ulterior s-a transformat într-un critic acerb al acestuia, numindu-l egoist şi necinstit. Strategia sa nu i-a adus însă avântul necesar în campanie.„Îmi suspend campania pentru preşedinţia Statelor Unite”, le-a spus Chris Christie susţinătorilor săi din Windham, în statul New Hampshire.„Prefer să pierd, dar să spun adevărul decât să mint pentru a câştiga”, a mai declarat el.         Christie a adăugat că suspendarea campaniei sale este „lucrul corect pe care trebuie să-l facă”.El a avut sprijinul a doar 2% dintre republicani într-un sondaj Reuters/Ipsos realizat marţi la nivel naţional - acelaşi nivel de susţinere ca şi fosta reprezentantă republicană Liz Cheney, şi ea o adversară declarată a lui Trump, care însă nu şi-a anunţat niciodată dorinţa de a candida.Christie a renunţat la cursa electorală cu doar câteva zile înainte de prima competiţie republicană de nominalizare, care va avea loc în 15 ianuarie în statul Iowa.Cum se situează candidații republicani în sondajePotrivit sondajului Reuters/Ipsos, Trump deţine un mare avans în competiţia pentru a fi candidatul Partidului Republican împotriva preşedintelui democrat Joe Biden la alegerile din noiembrie. Sondajul îl plasează la 49% din intenţiile de vot, cu mult în faţa fostei ale ambasadoare la ONU, Nikki Haley, care are 12%, şi a guvernatorului Floridei, Ron DeSantis, cu 11%.Anunţându-şi retragerea, Christie a explicat că nu mai vede o cale de urmat pentru campania sa, dar a repetat avertismentele cu privire la ce s-ar întâmpla dacă Trump ar câştiga alegerile prezidenţiale.„Mă voi asigura că în niciun caz nu-i voi permite lui Donald Trump să (mai fie) vreodată preşedinte al Statelor Unite şi asta este mai important decât ambiţia mea personală”, a promis el. „Aşa că trebuie să decidem acum, trebuie să decidem în următoarele 10 luni cine vrem să fim ca ţară”, a arătat Christie.Ce înseamnă retragerea lui Christie din cursăStrategul republican John Feehery spune că ieşirea lui Chris Christie din cursa electorală ar putea să o ajute pe Nikki Haley în New Hampshire, statul care va organiza a doua competiţie pentru nominalizarea republicană la sfârşitul acestei luni, deoarece mulţi alegători ai lui Christie vor trece probabil în tabăra ei. În ciuda faptului că şi-a încheiat campania prezidenţială, numele lui Christie va rămâne pe buletinul de vot în New Hampshire, unde alegerile primare vor avea loc pe 23 ianuarie.Dar în alte state retragerea lui Christie probabil i-ar fi de mai puţin ajutor lui Haley, crede Feehery.De altfel, însuşi Christie a părut să pună la îndoială şansele lui Haley în ceea ce a părut să fie un moment, înainte de anunţul său oficial, în care nu şi-a dat seama că are microfonul deschis. „O să fie băgată în ceaţă. Amândoi ştim asta. Nu e pregătită să facă asta”, a spus el.Înainte de ieşirea sa din cursa electorală, Christie a criticat-o pe Haley în mod repetat şi a sugerat că aceasta candidează de fapt pentru a fi vicepreşedintele lui Donald Trump, cu gândul de a candida apoi la preşedinţie în 2028.În reacţia sa la anunţul retragerii lui Christie, Haley, fostă guvernatoare a Carolinei de Sud, nu s-a referit direct la acest moment legat de ce a spus Christie la microfonul lăsat deschis, felicitându-l doar pentru campania sa şi adăugând: ”Alegătorii au o opţiune clară în aceste alegeri - haosul şi dramatismul din trecut sau o nouă generaţie de leadership conservator”.Reacțiile republicanilor după retragerea lui Chris Christie din cursa electoralăÎnainte de anunţul oficial, Christie nu a discutat cu Haley despre decizia sa de a-şi suspenda campania, a declarat o persoană informată despre planurile lui Christie.În schimb, Christie a fost auzit la microfonul uitat deschis spunând că guvernatorul Floridei, Ron DeSantis, candidatul de pe locul al treilea, l-a sunat şi a rămas „stană de piatră” când a auzit că se retrage.Trump şi DeSantis au profitat amândoi de comentariile lui Christie. Trump a spus că acesta a făcut o „declaraţie foarte sinceră” despre Haley, în timp ce DeSantis a postat pe X că este de acord cu Christie.Potrivit unei surse republicane citate de CNN, Chris Christie nu are de gând deocamdată să-şi declare susţinerea pentru vreun candidat sau altul. Iar o sursă apropiată a acestuia a declarat că el nu va sprijini niciun candidat care continuă să spună că îl va susţine pe Trump dacă acesta va deveni candidatul Partidului Republican.Cum a devenit Christie adversarul lui Trump, după ce a fost susținătorul luiChristie, un fost aliat al lui Trump devenit critic, care a încercat să se poziţioneze ca singurul candidat republican dispus să se confrunte cu fostul preşedinte, a fost văzut ca un candidat cu şanse mari la nominalizarea partidului. De la lansarea candidaturii sale, în iunie, Christie a fost o prezenţă obişnuită în emisiunile de ştiri, lansând critici dure la adresa lui Trump, numindu-l inapt pentru funcţie şi susţinând că este responsabil din punct de vedere moral pentru atacul din 6 ianuarie 2021 asupra Capitoliului american.În timp ce atacurile i-au adus lui Christie o fărâmă de susţinere în rândul republicanilor care doreau să se îndrepte într-o nouă direcţie, strânsa influenţă a lui Trump asupra celor mai activi membri ai partidului a însemnat pentru Christie imposibilitatea de a depăşi nivelul de jos, cotat cu o singură cifră, în sondajele naţionale.Plecarea sa îl elimină din cursă pe cel mai vocal critic al lui Trump, deşi Haley a devenit din ce în ce mai vocală în a-l combate pe fostul președinte în ultimele săptămâni.Christie a prezis în repetate rânduri că Trump va pierde probabil în alegerile generale în faţa preşedintelui democrat Joe Biden, având în vedere cele patru dosare penale care planează asupra candidaturii fostului preşedinte.Christie a candidat la preşedinţie şi în 2016, dar şi-a încheiat campania după un rezultat dezamăgitor în alegerile primare din New Hampshire şi a devenit prima figură importantă a partidului care l-a susţinut pe Trump.El a ajutat la pregătirea dezbaterilor lui Trump în 2020, dar l-a renegat pe fostul preşedinte în urma afirmaţiilor false ale acestuia potrivit cărora ar fi câştigat alegerile din 2020.            Editor :  M.I.    
----------------------------------

 Acuzații de alarmism și panică în Suedia, după ce șefii armatei au spus că populația ar trebui să se pregătească de război cu Rusia 
Externe
2024-01-11T09:22:16+02:00
         Îngrijorare și acuzații de alarmism în Suedia, după ce doi înalți oficiali din domeniul apărării i-au avertizat pe suedezi să se pregătească de război cu Rusia. Apelul lansat de șeful apărării civile și de comandantul armatei suedeze a fost întâmpinat cu proteste din partea politicienilor și a unor organizații civile, care afirmă că astfel de anunțuri stârnesc panică.         Ministrul Apărării Civile, Carl-Oskar Bohlin, a declarat în urmă cu două zile, la o conferință de apărare, că „ar putea fi război în Suedia”. Mesajul său a fost susținut apoi de comandantul-șef al armatei, generalul Micael Byden, care a spus că toți suedezii ar trebui să se pregătească mental pentru acest scenariu.Cu toate acestea, politicienii din opoziție au obiectat față de tonul avertismentelor, scrie BBC.Fostul prim-ministru Magdalena Andersson a declarat pentru televiziunea suedeză că, deși situația de securitate este gravă, „nu este ca și cum războiul ar fi chiar la ușă”.         Organizația pentru drepturile copiilor Bris a declarat că linia sa națională de asistență telefonică nu primește de obicei apeluri despre posibilitatea unui război. Însă, în această săptămână, a înregistrat o creștere a numărului de apeluri de la tineri îngrijorați care au văzut știri sau postări pe TikTok care vorbeau despre acest lucru.„Acest lucru a fost bine pregătit, nu a fost o scăpare. Ar fi trebuit să ofere informații destinate copiilor atunci când ies cu acest tip de informații pentru adulți”, a declarat pentru BBC purtătoarea de cuvânt a Bris, Maja Dahl.„Lucrurile se mișcă prea încet”După mai bine de două secole de pace, Suedia este aproape de a se alătura alianței NATO, așteptând undă verde din partea parlamentului turc și apoi din partea Ungariei.Comandantul-șef al armatei a spus că remarcile sale nu reprezintă o noutate.El a vizitat frontul de est al Ucrainei în urmă cu o lună, iar Suedia face parte dintr-un grup de țări care antrenează piloți ucraineni. De asemenea, se spune că Stockholm ar avea în vedere trimiterea de avioane de luptă avansate Gripen în Ucraina.„Ambiția mea nu este de a îngrijora oamenii; ambiția mea este de a determina mai mulți oameni să se gândească la propria situație și la propriile responsabilități”, a declarat ulterior generalul Byden pentru ziarul Aftonbladet.Finlanda a aderat deja la NATO, iar oficialii ruși au sugerat că va fi „prima care va avea de suferit” dacă tensiunile cu NATO se intensifică.Ministrul suedez al apărării civile a declarat că scopul său nu este să sperie oamenii, ci să0i facă să conștientizeze ce se întâmplă cu adevărat. El a făcut apel la autoritățile locale, la planificatorii de situații de urgență și la oamenii simpli să reacționeze.„Dacă există un lucru care mă ține treaz noaptea, acesta este sentimentul că lucrurile se mișcă prea încet”, a declarat Carl-Oskar Bohlin duminică, la conferința „Societate și apărare”.Suedia își dublează cheltuielile de apărarePreședintele ucrainean Volodimir Zelenski a cerut Suediei, în timpul conferinței, să colaboreze cu țara sa și cu altele pentru a fabrica arme și „să fim mai puternici împreună”.Premierul Ulf Kristersson a adăugat că, în 2024, Suedia va îndeplini obiectivul NATO de a cheltui 2% din PIB pentru apărare, dublându-și astfel cheltuielile din 2020.Specialistul în apărare Oscar Jonsson a declarat că tonul avertismentelor șefilor din domeniul apărării a fost un fel de furtună într-o cană de ceai și că 90% din ceea ce s-a spus provine din frustrarea că se face prea puțin pentru a construi apărarea civilă și militară.„Timpul este limitat și a fost menit să fie un semnal de alarmă pentru agenții, indivizi și departamente”, a declarat el pentru BBC.„Forțele armate suedeze sunt foarte competente, dar mărimea lor nu este nici pe departe suficientă. Ultima lege în domeniul apărării spune că ar trebui să înființăm 3,5 brigăzi, în timp ce Ucraina avea 25 când a început războiul.”Condiții pentru război în EuropaApelul generalului Byden ca suedezii să se pregătească mental pentru război vine după un avertisment lansat în urmă cu o lună de șeful Biroului de Securitate Națională al Poloniei (BBN), Jacek Siewiera, care a declarat că, „pentru a evita un război cu Rusia, țările de pe flancul estic al NATO ar trebui să adopte un orizont de timp de trei ani pentru a se pregăti pentru confruntare”.El a declarat că un raport al Consiliului German pentru Relații Externe care sugerează că Germania și NATO ar trebui să își pregătească forțele armate pentru a fi capabile să respingă un atac rusesc în șase ani este „prea optimist”.Oscar Jonsson, un specialist de la Universitatea suedeză de Apărare, a declarat că, deși războiul este o posibilitate, ar fi nevoie de îndeplinirea mai multor condiții: Războiul Rusiei din Ucraina să se încheie, armata Moscovei să aibă timp să se refacă și să se reînarmeze și ca Europa să piardă sprijinul militar al SUA.            Editor :  B.P.    
----------------------------------

 Londra vrea să construiască încă o centrală nucleară mare 
Externe
2024-01-11T09:13:21+02:00
         Guvernul britanic a anunţat joi că are în vedere o altă mare centrală nucleară în ţară, pe lângă proiectele în curs Hinkley Point C, în construcţie, şi Sizewell C, în dezvoltare, ambele derulate de compania energetică franceză EDF.         Executivul britanic a publicat joi o "foaie de parcurs a energiei nucleare", care prevede în special "să exploreze construcţia unei noi centrale electrice majore", potrivit unui comunicat citat de Agerpres.Regatul Unit, care urmăreşte neutralitatea carbonului în 2050 şi a pus accent pe securitatea energetică încă de la începutul războiului din Ucraina, caută să accelereze dezvoltarea energiei nucleare, care nu eliberează CO2 în mediu. Londra, care speră să-şi acopere un sfert din necesarul de electricitate prin energie nucleară până în 2050, construieşte mari centrale tradiţionale, dar vrea să se bazeze şi pe reactoare modulare mici - mai ieftine şi, prin urmare, mai uşor de finanţat, dar care necesită încă ani de dezvoltare.În octombrie, au fost selectate de către executiv şase companii ca finaliste într-o licitaţie pentru construcţia acestor reactoare nucleare mici, printre care britanicii de la Rolls Royce, precum şi EDF.         Compania energetică franceză, care este din 2009 operatorul parcului nuclear existent dincolo de Canalul Mânecii, a anunţat marţi într-un comunicat că "prevede să investească alte 1,3 miliarde de lire sterline (1,5 miliarde de euro) în cele cinci centrale nucleare în producţie în Regatul Unit în perioada 2024-2026".Duminică, Londra a informat despre lansarea unui program de producere a combustibilului de tip HALEU (high assay low enriched uranium), care să alimenteze următoarea generaţie de reactoare nucleare şi care deocamdată este produs doar comercial de Rusia, cu o investiţie de 300 de milioane de euro de lire sterline (348 de milioane de euro).Anunţul de joi "oferă o anumită speranţă, dar această foaie de parcurs trebuie să devină realitate - şi rapid -, altfel riscăm un alt start fals energetic", a reacţionat sindicatul GMB într-un comunicat. La rândul său, ONG-ul Greenpeace UK a criticat "anunţurile grandioase" regulate ale Londrei privind energia nucleară, în speranţa de a atrage investitori pentru a "finanţa această tehnologie a secolului XX".Dar "sectorul energetic ştie că argumentele economice în favoarea energiei nucleare lente (de implementat) şi costisitoare pur şi simplu nu rezistă şi că viitorul este (în energiile) regenerabile", a adăugat Doug Parr de la Greenpeace UK.             Editor :  G.M.    
----------------------------------

 MAE rus l-a convocat pe ambasadorul R. Moldova şi a interzis mai mulţi oficiali şi jurnalişti moldoveni. Reacţia Chişinăului 
Externe
2024-01-11T09:12:53+02:00
         Ministerul rus de Externe l-a convocat, miercuri, pe ambasadorul Republicii Moldova la Moscova, Lilian Darii, căruia i-a transmis un protest faţă de „actele ostile” ale Chişinăului şi i s-a comunicat decizia autorităţilor de a interzice intrarea pe teritoriul Federaţiei Ruse mai multor oficiali şi jurnalişti din Republicii Moldova. În același timp, Moscova avertizează că ar considera „inacceptabilă” antrenarea militarilor ucraineni de către NATO pe teritoriul Republicii Moldova, relatează Reuters şi NewsMaker, potrivit News.ro.          Decizia interzicerii intrării în Rusia a mai multor cetăţeni ai Republicii Moldova a fost motivată ca fiind o „replică la acţiunile conducerii moldoveneşti”, fără a fi date alte detalii.Igor Zaharov, secretarul de presă al Ministerului de Externe al Republicii Moldova, a declarat că printre oficialii cărora li s-a interzis intrarea la Moscova se numără un membru al personalului prezidenţial, oficiali guvernamentali şi jurnalişti. NewsMaker, care prezintă lista cu aceste 12 persoane, precizează că inclusiv redactorul său şef adjunct este vizat de interdicţie, alături de alţi şase jurnalişti de la instituţii de presă proeminente din Republica Moldova.Un comunicat al MAE rus denunţă „caracterul sistematic” al acţiunilor moldoveneşti despre care susţine că sunt îndreptate împotriva cetăţenilor ruşi. Printre acestea se numără „persecuţia motivată politic” a jurnaliştilor ruşi şi de limbă rusă. „Conducerea Moldovei continuă să aibă manifestări agresive împotriva Rusiei”, se arată în declaraţia MAE rus.         „Ambasadorului i-a fost înmânată o notă de protest în legătură cu acţiunile ostile ale Chişinăului. S-a subliniat că în cazul continuării acestor acţiuni, partea rusă îşi rezervă dreptul de a lua măsuri de răspuns suplimentare. Printre aceste acţiuni ostile se numără fapte de persecuţie motivată politic împotriva mass-media ruseşti şi a celor de limbă rusă, care contravin angajamentelor internaţionale ale Chişinăului de a proteja libertatea de exprimare şi drepturile jurnaliştilor. Au devenit sistematice cazurile de discriminare a cetăţenilor ruşi care intră în Moldova, iar refuzurile nejustificate de a permite traversarea frontierei au devenit mai frecvente. Conducerea Republicii Moldova continuă să facă declaraţii agresive de natură anti-rusească”, se arată în comunicatul ministerului condus de Serghei Lavrov.Pe de altă parte, Moscova a transmis că este „îngrijorată” de informaţiile apărute în presă despre „planurile Republicii Moldova de a asista la instruirea forţelor armate ucrainene pe teritoriul moldovean cu participarea instructorilor din ţările NATO”.„A fost subliniat faptul că un astfel de sprijin, care ar duce la erodarea statutului de neutralitate al Republicii Moldova şi la implicarea directă a acesteia în ostilităţi de partea regimului de la Kiev, este inacceptabil”, menţionează în final comunicatul MAE rus.Este cea mai recentă evoluţie într-o serie de gesturi diplomatice ostile schimbate în ultimul timp între Moscova şi Chişinău într-un context tot mai accentuat de tensiuni.De când a preluat puterea în 2020, preşedinta Maia Sandu a luat măsuri pentru a scutura ţara de moştenirea sovietică şi pentru a o orienta spre cadrul european. Ea a denunţat invazia Rusiei în Ucraina şi a acuzat Moscova că a încercat să intervină în alegerile locale din noiembrie anul trecut din Republica Moldova şi că a încercat să pună la cale o lovitură de stat pentru a o înlătura. Luna trecută, parlamentul moldovean a aprobat o nouă strategie de apărare care identifică Rusia şi corupţia ca fiind cele mai mari două ameninţări la adresa securităţii ţării. Tot luna trecută, UE a acceptat să deschidă negocieri cu Moldova şi Ucraina pentru aderarea lor la UE.Reacția ChișinăuluiÎn replică la deciziile Moscovei comunicate miercuri, Chişinăul a transmis că nu se lasă intimidat de gesturile ostile ale diplomaţiei ruse şi îşi va continua agenda proeuropeană.„Decizia Federaţiei Ruse este una regretabilă, dar este important de remarcat că astfel de măsuri devin deja obişnuite în agenda autorităţilor ruse”, a arătat Igor Zaharov, purtător de cuvânt al MAE de la Chişinău. „În ciuda acestui fapt, Republica Moldova îşi menţine angajamentul ferm în contracararea ingerinţelor externe şi oricăror acţiuni destabilizatoare la adresa securităţii şi suveranităţii noastre”, a asigurat reprezentantul Ministerului de Externe al Republicii Moldova.Şi în luna noiembrie a anului trecut Moscova a interzis accesul unui număr de cetăţeni moldoveni pe teritoriul său, în special ca răspuns la blocarea unor instituţii media pro-ruse pe care Chişinăul le acuzase de dezinformare şi manipulare înaintea alegerilor locale.De asemenea, autorităţile moldoveneşti au împiedicat mai mulţi politicieni care reprezentau un partid interzis cu opinii pro-ruse să participe la alegerile locale din noiembrie anul trecut.Miercuri, Chişinăul a prelungit interdicţia impusă anul trecut asupra a 12 canale de televiziune, afirmând că aceste instituţii media s-au angajat în „manipulare, dezinformare şi promovarea unei agende străine”.Luna trecută, autorităţile de la Moscova au interzis, de asemenea, importurile de fructe şi legume moldoveneşti, a măsură pe care a mai luat-o şi în trecut, când aceste exporturi erau esenţiale pentru una dintre cele mai sărace ţări din Europa. Acum, însă, o bună parte din exporturile alimentare ale Republicii Moldova se îndreaptă către piaţa europeană.             Editor :  C.L.B.    
----------------------------------

 Armata israeliană susține că doi jurnaliști uciși în bombardamente în Gaza erau „agenți teroriști” care „pilotau drone” 
Externe
2024-01-11T09:08:02+02:00
         Cei doi jurnaliști de la Al-Jazeera uciși, duminică, într-un bombardament israelian în Fâșia Gaza erau „agenți teroriști” afiliați Hamas și Jihadului Islamic, susține armata israeliană.         Hamza Dahdouh şi Moustafa Thuraya, care lucraseră ca videojurnalişti pentru mai multe organizații de presă internaţionale, inclusiv pentru AFP, au fost ucişi, duminică, în bombardamente în sudul teritoriului palestinian, în timp ce se aflau în misiune pentru postul de televiziune din Qatar.„Înainte de lovitură, cei doi pilotau drone care reprezentau o ameninţare iminentă pentru trupele israeliene”, au susținut reprezentanții IDF într-un comunicat. Întrebați despre tipul de drone folosite şi natura acestei ameninţări, reprezentanții IDF au răspuns, miercuri seara, că examinează aceste aspecte.„Hamza Dahdouh şi Moustafa Thuraya au fost identificaţi ca agenţi terorişti în Gaza”, a acuzat IDF. „Informaţiile militare au confirmat că cei doi erau membri ai organizaţiilor teroriste cu sediul în Gaza şi implicaţi activ în atacuri împotriva forţelor israeliene”.         Ucişi într-un atac care a vizat maşina lor în sudul teritoriului palestinian, cei doi bărbaţi se aflau în misiune pentru Al-Jazeera. Potrivit martorilor, maşina lor a fost lovită de două rachete pe o stradă din Rafah. Un al treilea jurnalist şi şoferul au fost răniţi.Moustafa Thuraya, în vârstă de 30 de ani, colabora cu AFP din 2019 ca videojurnalist independent, precum şi cu alte organizații de presă internaţionale.Hamza Dahdouh este fiul lui Wael Dahdouh, şeful biroului Al-Jazeera din Fâşia Gaza şi membru al comunităţii jurnaliştilor palestinieni din Gaza. El şi-a pierdut soţia şi alţi doi copii într-un bombardament israelian la sfârşitul lunii octombrie. Doi dintre nepoţii săi au fost, de asemenea, ucişi într-un bombardament israelian.            Editor :  Adrian Dumitru    
----------------------------------

 Care sunt principalele beneficii ale kinetoterapiei pentru gravide 
Care sunt principalele beneficii ale kinetoterapiei pentru gravide
2024-01-11T08:47:54+02:00
         Kinetoterapia în sarcină le ajută pe femeile gravide să-și mențină mobilitatea, să păstreze o stare de sănătate bună, prin exerciții. Dacă acestea le scapă pe femeile însărcinate și de durerile de spate, aflăm de la dr. Simona Fătulescu, medic primar medicină fizică și de reabilitare.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       În timpul sarcinii, femeia trece printr-o serie de schimbări anatomice, fiziologice și emoționale, care pot crea diverse neplăceri și pot reduce calitatea vieții. Efectele nedorite pot fi însă diminuate prin diverse exerciții de kinetoterapie, adică prin efectuarea unor exerciți fizice menite să reducă disconfortul gravidei. Kinetoterapia este un ajutor important pentru pregătirea corpului femeii pentru naștere.Este foarte important ca femeia însărcinată să se adreseze unui medic de medicină fizică și de reabilitare, pentru a beneficia de recomandări personalizate pentru simptomatologia prezentată. Medicul de recuperare medicală poate recomanda o combinație de proceduri de kinetoterapie, care să includă exerciții de întărire a musculaturii, de relaxare, de respirație, de control al greutății, exerciții ale peretelui pelvin sau reeducare posturală.Articol susținut de SANADOR, mai multe detalii pe www.sanador.ro           
----------------------------------

 Șeful Statului Major al armatei israeliene, către trupele sale din Fâșia Gaza: „Nu există sat în Liban pe care să nu-l puteți distruge” 
Externe
2024-01-11T08:45:10+02:00
         Soldaţii israelieni vor şti să lupte în Liban „dacă este necesar”, a avertizat miercuri şeful Statului Major al armatei, Herzi Halevi, adresându-se trupelor sale din Fâşia Gaza, scrie AFP, potrivit Agerpres.          „După ce am luptat în Gaza, vom şti cum să facem asta în Liban, dacă este necesar”, le-a spus el trupelor sale în cursul unei vizite în Fâşia Gaza, potrivit unui comunicat al armatei care a raportat afirmaţiile sale.„După ce aţi făcut, nu există un sat în Liban în care să nu puteţi intra şi să nu îl puteţi distruge. Vă vom trimite în locurile potrivite, veţi face acolo ceea ce trebuie, un război lung de cealaltă parte, şi vom ieşi din el cu rezultate bune”, a adăugat generalul-locotenent Halevi.Israelul bombardează fără încetare Fâşia Gaza din 7 octombrie şi a lansat o ofensivă terestră acolo pe 27 octombrie. Războiul a făcut cel puţin 23.357 de morţi, majoritatea femei, adolescenţi şi copii, potrivit ultimului bilanţ al guvernării Hamas.         Războiul din Gaza a fost declanşat de un atac sângeros al mişcării islamiste palestiniene Hamas pe teritoriul israelian în 7 octombrie care a făcut aproximativ 1.140 de morţi, majoritatea civili, potrivit unui bilanţ întocmit de AFP pe baza datelor oficiale israeliene.La frontiera de nord a Israelului, au loc zilnic de la începutul războiului schimburi de focuri cu Hezbollahul libanez. Au crescut în intensitate de la lovitura atribuită Israelului din 2 ianuarie care l-a eliminat, la periferia sudică a Beirutului, pe numărul doi al Hamas, Saleh al-Arouri, împreună cu alţi şase responsabili şi cadre ale mişcării.Marţi, puternicul partid şiit pro-Iran a susţinut că a ţintit o bază militară din nordul Israelului, în represalii la eliminarea unuia dintre responsabilii săi militari. Hezbollah a anunţat moartea lui Wissam Tawil, descris drept „comandant al forţei al-Radwan”, unitatea de elită a Hezbollah.Acesta este cel mai înalt responsabil militar al Hezbollah ucis de când mişcarea libaneză a început, pe 8 octombrie, tirurile sale împotriva Israelului pentru a sprijini Hamas în Fâşia Gaza.De la începutul războiului, au crescut temerile de o escaladare regională a ostilităţilor dintre Israel şi ceilalţi inamici ai săi, o alianţă informală a unor grupuri armate susţinute de Iran în Liban, Siria, Irak şi Yemen, mai scrie AFP.            Editor :  C.L.B.    
----------------------------------

 A murit bebelușul de 5 luni din Iași cu care mama a sărit de la etaj pentru a scăpa din incendiu 
Actualitate
2024-01-11T08:31:00+02:00
         Bebelușul de 5 luni din Iași, cu care mama s-a aruncat de la etajul al treilea pentru a scăpa din incendiul izbucnit în imobil, a murit la spital. El fusese internat în stare foarte gravă.         Incendiul a izbucnit miercuri după-amiază într-un apartament aflat la etajul 3 al blocului, iar flăcări uriașe au cuprins dormitorul. Pentru că ușa se blocase, femeia și-a învelit bebelușul în pături și s-a aruncat pe fereastră. Vecinii femeii au privit uluiți toată scena.Mai multe ambulanțe SMURD și pompierii au ajuns imediat la locul incidentului.Bebelușul era în stare foarte gravă, la fel și femeia. Copilul a intrat la spital în stop cardio-respirator, dar medicii au reușit inițial să-l resusciteze. Joi dimineață, copilul a murit.Atât pompierii cât și polițiștii au deschis anchete, pentru a determina de la ce a pornit incendiul.Cincisprezece locatari au ieşit singuri din imobilul cuprins de flăcări, alte zece persoane fiind evacuate de pompieri.               Editor :  G.M.    
----------------------------------

 SUA vor trimite o „delegație informală” în Taiwan după alegerile prezidențiale din insulă 
Externe
2024-01-11T08:30:52+02:00
         Statele Unite vor trimite „o delegaţie informală” în Taiwan după alegerile prezidenţiale prevăzute sâmbătă, a spus miercuri o responsabilă americană cu rang înalt, avertizând Beijingul împotriva oricărui act „provocator” la finalul acestui scrutin crucial, notează AFP, potrivit Agerpres.          Ea nu a precizat cine va face parte din această delegaţie, dar a indicat în cadrul unui discuţii cu presa că, în ultimii ani, Washingtonul a trimis regulat foşti miniştri sau foşti oficiali guvernamentali cu rang înalt pe insulă, a cărei suveranitate este revendicată de China.Prin urmare, în opinia sa, nu este „nimic nou”.„Ar fi provocator ca Beijingul să răspundă (la rezultatul alegerilor) cu mai multe presiuni militare sau acţiuni coercitive”, a mai avertizat responsabila cu rang înalt, sub protecţia anonimatului.         „Statele Unite nu iau parte la alegeri, nu au un candidat preferat. Indiferent de rezultatul alegerilor, politica noastră cu privire la Taiwan va rămâne aceeaşi şi solida noastră relaţie informală va continua”, a spus ea.Înalta responsabilă a adăugat că Washingtonul se opune oricărei tentative de „ingerinţă” externă în procesul electoral din insulă, proces în care Statele Unite au „încredere deplină”.Ea a subliniat că Beijingul nu a considerat că vizitele anterioare ale „delegaţiilor informale” - printre care cele trimise de preşedintele Joe Biden în aprilie 2021 şi apoi în februarie 2022 - au constituit o „escaladare”.Dintre toate subiectele de tensiune între cele două superputeri, statutul Taiwanului este poate cel mai exploziv.Beijingul consideră Taiwanul ca parte integrantă a teritoriului său.Statele Unite, la rândul lor, refuză să permită ca „statu-quoul” să fie rupt cu forţa.Washingtonul nu recunoaşte Taiwanul ca stat şi consideră că Republica Populară Chineză este singurul guvern chinez legitim, dar Statele Unite oferă, totuşi, un ajutor militar semnificativ insulei autonome.Vicepreşedintele taiwanez William Lai, din Partidul Democrat Progresist (PDP, pro-independenţă), este considerat favorit să-i urmeze în funcţie actualei preşedinte Tsai Ing-wen, de asemenea din PDP. Ambii sunt consideraţi bestiile negre ale Beijingului din cauza poziţiilor lor în favoarea independenţei.            Editor :  C.L.B.    
----------------------------------

 Cutremur în România, joi dimineață 
Cutremur în România, joi dimineață
2024-01-11T08:02:02+02:00
         Un cutremur cu magnitudinea 3,4 s-a produs joi dimineaţa, la ora 4:49, în zona seismică Vrancea, judeţul Vrancea, potrivit informaţiilor publicate de Institutul Naţional de Cercetare-Dezvoltare pentru Fizica Pământului (INCDFP).         Seismul a avut loc la adâncimea de 81,8 kilometri (km) în apropierea următoarelor oraşe: 33 km nord-vest de Focşani, 74 km nord de Buzău, 78 km est de Sfântu-Gheorghe, 82 km sud-vest de Bârlad, 84 km sud de Bacău şi 93 km est de Braşov.De altfel, în aceeaşi zonă, miercuri la ora 23:01, s-a mai produs un cutremur cu o magnitudine de 3,6, la o adâncime de 99,4 km.De la începutul lunii ianuarie, în România s-au înregistrat în total 12 cutremure, cu magnitudini cuprinse între 2,1 şi 3,6 pe Richter.Anul trecut, cea mai puternică mişcare tectonică, de 5,7, a avut loc în data de 14 februarie, în judeţul Gorj, la o adâncime de 6,3 kilometri.            Editor :  C.L.B.    
----------------------------------

 China a devenit cel mai mare exportator de automobile din lume cu ajutorul Rusiei 
Sci-tech
2024-01-11T11:11:45+02:00
         China a doborât un nou record anul trecut la capitolul vânzărilor de mașini în străinătate, reușind să depășească Japonia, care până acum era cel mai mare exportator auto, potrivit Wall Street Journal. Momentul reprezintă o schimbare fundamentală pentru industria globală și nu ar fi fost posibil fără ieșirea de pe piața rusească a producătorilor auto din Occident.         În timp ce China a devenit un lider mondial în rândul producătorilor de mașini electrice, principalul factor care a contribuit la succesul exporturilor de mașini a fost creșterea uriașă a cererii pentru mașini tradiționale pe benzină sau motorină, în special din partea Rusiei.Producătorii auto din China au ocupat imediat golul lăsat de ieșirea de pe piața rusă a companiilor din Occident, consecință a războiului din Ucraina și a sancțiunilor impuse împotriva Moscovei, și au vândut de cel puțin cinci ori mai multe mașini anul trecut decât cele 160.000 vândute în 2022, potrivit Asociației autoturismelor din China.Asociația chineză estimează că 5,26 de milioane de mașini produse în China s-au vândut în străinătate anul trecut, ceea ce ar întrece cu aproape 1 milion numărul de exporturi de mașini produse în Japonia.         Japonia a exportat puțin sub 4 milioane de automobile în primele 11 luni ale anului 2023, potrivit ultimelor date oficiale publicate.Exportul de mașini cu motoare cu ardere internă în țări precum Rusia sau Mexic, acolo unde cererea pentru astfel de mașini rămâne foarte mare, i-a ajutat pe producătorii auto din China care nu s-au adaptat destul de repede la noul val de mașini electrice.Măsurile protecționiste ale Statelor Unite și Uniunii Europene, care s-au temut de o invazie a mașinilor electrice ieftine din China, au redus numărul de automobile importate din țara asiatică.   China a vândut 5,26 de milioane de mașini în străinătate anul trecut, ceea ce ar întrece cu aproape 1 milion numărul de exporturi de mașini produse în Japonia. Foto: Profimedia Images  Următorul val de exporturi din China va include cel mai probabil o proporție mai mare de vehicule electrice și hibride.Compania chineză BYD, care a întrecut Tesla ca număr de mașini electrice vândute în ultimul trimestru, a vândut în străinătate de cinci ori mai multe automobile în 2023, ajungând la 242.000 de mașini exportate.Producătorii auto care au fabrici în China caută tot mai mult să exporte mașini fabricate în această țară.Volkswagen va exporta pentru prima dată mașini produse în China, urmând să aprovizioneze piața europeană cu până la 60.000 de autoturisme electrice Cupra Tavascan fabricate în China.Ford, care a pierdut mult teren pe piața mondială în fața producătorilor de mașini electrice din China, a anunțat că exporturile de mașini produse în China au crescut la 100.000 anul trecut.În total, numărul de autoturisme produse în China și vândute pe piața internă și în străinătate a atins un nou record anul trecut: 25,5 milioane. Piața internă din China a cunoscut cea mai mare creștere din ultimii ani, alimentată de creșterea numărului de mașini electrice.Ascensiunea Chinei în topul industriei globale de automobile reprezintă o victorie muncită din greu pentru politicile industriale ale Beijingului; rezultate similare au fost obținute și în cazul panourilor solare și al bateriilor.   În total, numărul de autoturisme produse în China și vândute pe piața internă și în străinătate a atins un nou record anul trecut: 25,5 milioane. Foto: Profimedia Images  În ultimii trei ani, China a depășit țări rivale care au dominat piața exporturilor auto de mulți ani, precum Japonia, Germania și Coreea de Sud.În Rusia, mărcile chinezești au umplut showroom-urile și fabricile rămase goale după plecarea brandurilor europene, japoneze și sud-coreene.China a exportat anul trecut cu 2 milioane mai multe mașini decât acum doi ani, iar peste 800.000 dintre aceste vânzări în plus se datorează exporturilor către Rusia, care au cunoscut o creștere de 545%, potrivit CNN.Producătorul auto chinez Chery a devenit cel mai mare exportator anul trecut datorită mașinilor cumpărate de ruși, înregistrând un total de 900.000 de automobile vândute în străinătate – mai mult decât vânzările Tesla sau BYD de anul trecut.Companiile chineze Geely, care deține Volvo, și Great Wall Motor au cunoscut și ele creșteri uriașe în privința numărului de mașini vândute în Rusia.Aceste creșteri, însă, s-ar putea să nu poată fi susținute pe termen lung întrucât cererea de pe piața rusească de automobile a fost satisfăcută, iar stocul de mașini disponibile a crescut.            Editor :  Raul Nețoiu    
----------------------------------

 Uniunea Europeană se roagă de Taylor Swift să îi convingă pe tinerii europeni să iasă la vot: Participarea lor este „crucială” 
Externe
2024-01-11T08:00:49+02:00
         Vicepreședintele Comisiei Europene Margaritis Schinas crede că a găsit soluția perfectă pentru a-i motiva pe tineri să voteze la alegerile de anul acesta pentru Parlamentul European: UE are nevoie de o dedicație specială din partea celebrei cântărețe Taylor Swift, scrie Politico.         „Nimeni nu poate mobiliza tineretul mai bine decât persoanele tinere”, a spus Schinas mericuri într-o conferință de presă. „Tinerii sunt cei care îi pot mobiliza pe tineri să participe, mai mult decât comisarii [europeni].”Și ce persoană s-ar potrivi mai bine decât cea desemnată persoana anului de revista Time?„Sper foarte mult ca cineva din echipa ei media să urmărească această conferință de presă și să îi transmită cererea noastră”, a mai spus Schinas.         Nu ar fi prima oară când Swift îi motivează pe tineri să voteze. Anul trecut, în luna septembrie, cântăreața i-a încurajat pe cele 272 de milioane de urmăritori de pe Instagram să se înregistreze la vot, iar, în câteva ore, Vote.org a a înregistrat peste 35.000 de cereri – cu 23% mai multe decât cu un an în urmă.   Schinas consideră că participarea tinerilor europeni în număr cât mai mare la alegerile europene din iunie este „crucială” pentru democrație. Foto: Profimedia Images  În cariera sa care a început acum aproape două decenii, Swift a ajuns de multe ori un subiect de dezbatere pentru politicienii americani și s-a aflat în centrul eternului război cultural din America, în ciuda mai multor încercări ale artistei de a sta cât mai departe de sfera politică.Schinas consideră că participarea tinerilor europeni în număr cât mai mare la alegerile europene din iunie este „crucială” pentru democrație, iar vicepreședintele Comisiei speră că Swift va putea ajuta și Uniunea Europeană în acest sens.Swift pornește primăvara aceasta în etapa europeană a seriei de concerte Eras Tour care au doborât mai multe recorduri, cu doar puțin timp înainte de alegerile pentru Parlamentul European.Cântăreața americană va susține un concert la Paris programat pentru data de 9 mai - „Ziua Europei”, după cum Schinas a ținut să le amintească tuturor.Schinas speră că mesajul lui Taylor Swift din melodia Shake It Off – „haters gonna hate, hate, hate” – se va transforma pentru UE în „voters gonna vote, vote, vote”.            Editor :  Raul Nețoiu    
----------------------------------

 Cum poate fi obținută viza pentru SUA în 2024. Ambasada americană anunță un program de înnoire a vizelor „fără interviu” 
Actualitate
2024-01-11T08:00:47+02:00
         Persoanele care călătoresc frecvent în Statele Unite își pot reînnoi vizele, în anumite circumstanțe, fără a se prezenta la ambasada S.U.A. pentru un interviu. Ambasada americană în România a anunțat că trimite în această perioadă notificări prin e-mail persoanelor eligibile pentru „reînnoirea vizei fără interviu”. În același timp, cei care solicită pentru prima oară o viză turistică trebuie să prezinte mai multe documente justificative, să plătească o taxă de peste 850 de lei și să aștepte un răspuns (favorabil sau nu) până la 29 de zile calendaristice.         „Dacă solicitaţi o viză din categoria B-1/B-2 (afaceri/turism), trebuie să demonstraţi unui ofiţer consular că îndepliniţi criteriile pentru eliberarea unei vize în conformitate cu Legea imigrării şi a cetăţeniei (INA). Secţiunea 214(b) a INA porneşte de la premisa că fiecare solicitant al unei vize din categoria B-1/B-2 este un prezumtiv imigrant”, conform ambasadei SUA.Trebuie să infirmaţi această premisă legală demonstrând:Că scopul călătoriei dumneavoastră în Statele Unite este pentru o vizită temporară, cum ar fi în interes de afaceri, personal sau pentru tratament medicalCă intenţionaţi să rămâneţi în Statele Unite o perioadă de timp determinată şi limitatăDisponibilitatea fondurilor necesare pentru a acoperi cheltuielile dumneavoastră pe durata şederii în Statele UniteCă aveţi o reşedinţă în afara Statelor Unite, precum şi orice alte legături sociale sau economice care demonstrează motive întemeiate pentru a părăsi spaţiul Statelor Unite după terminarea vizitei.Care sunt documentele necesare și cât costă taxa de vizăDacă solicitaţi o viză de afaceri/turism trebuie să achitaţi taxa de solicitare a vize şi să aveţi următoarele documente:Un formular electronic de solicitare a vizei temporare (DS-160).Un paşaport valabil pentru călătoria în Statele Unite cu o dată de valabilitate care să depăşească cu cel puţin şase luni perioada pe care intenţionaţi să o petreceţi în Statele Unite (nu se aplică în situaţia în care acordurile speciale încheiate cu o anumită ţară prevăd anumite excepţii). Dacă în paşaportul dumneavoastră sunt incluse una sau mai multe persoane, fiecare persoană care doreşte viză trebuie să aibă propria solicitare (să completeze propriul formular DS-160).O (1) fotografie cu dimensiunea de 2"x2" (51x 51 mm) făcută în ultimele şase luni. Această pagină conţine informaţii despre formatul necesar al fotografiei.         În plus, trebuie să aveţi confirmarea programării la interviu, care atestă faptul că a fost realizată prin intermediul acestui serviciu. Puteţi prezenta şi orice alte documente justificative care susţin informaţiile prezentate ofiţerului consular.Documente justificativeDocumentele justificative reprezintă doar unul dintre numeroşii factori pe care ofiţerul consular îi ia în calcul în timpul interviului cu dumneavoastră. Acesta analizează fiecare cerere individual şi ia în considerare factori profesionali, sociali, culturali şi, de asemenea, poate analiza intenţiile dumneavoastră, situaţia familială şi planurile şi perspectivele dumneavoastră pe termen lung în ţara de reşedinţă. Fiecare caz este examinat individual şi beneficiază de toate considerentele prevăzute de lege.Dovezi ale veniturilor realizate, taxele şi impozitele plătite, dovezi ale proprietăţilor sau afacerilor deţinute.Itinerarul călătoriei dumneavoastră şi/sau alte explicaţii cu privire la călătoria planificată.Scrisoare din partea angajatorului dumneavoastră care să detalieze funcţia, salariul şi durata angajării dumneavoastră, durata aprobată a concediului, precum şi scopul profesional, dacă este cazul, al călătoriei în Statele Unite.Pentru viza turistică, taxa este de 185 de dolari, sau 851 de lei. Mai multe detalii despre cum să faceți plata, aflați aici.Cine și în ce condiții poate solicita viza SUA „fără interviu”Următoarele categorii pot fi eligibile pentru solicitarea de viză fără interviu:Copiii cu vârsta sub 14 ani dacă un părinte deține o vizăPersoanele care au împlinit 80 de ani și pestePersoanele care își reînnoiesc aceeași categorie de viză expirată în ultimii 4 ani sau pe cale să expirePersoanele care solicită pentru prima dată vize de lucru pe bază de petiție sau vize de studiu F, M sau J (academic) și care au călătorit anterior în SUA cu o viză sau cu o aplicație ESTA.Persoanele care solicită o viză prin varianta „fără interviu” trebuie să fie prezente fizic în România, inclusiv copiii cu vârsta sub 14 ani. De asemenea, Secția Consulară își rezervă dreptul de a solicita prezența la interviu, după evaluarea solicitării de viză trimise prin curier.„Solicitarea unei vize cu paşaport temporar va avea ca efect limitarea valabilităţii vizei. Dacă aţi obţinut în trecut o viză cu un paşaport temporar, vi se va solicita să prezentaţi un paşaport biometric inainte de eliberarea unei alte vize. Pentru a evita eventuale întârzieri în procesarea vizei, vă rugăm să prezentaţi un paşaport biometric. Paşapoartele biometrice româneşti emise după iulie 2018 au o valabilitate de zece ani. Cele emise înainte de această dată au o valabilitate de cinci ani. Dacă paşaportul pe care îl aveţi este valabil pentru un an, este un paşaport temporar”, precizează ambasada SUA.Mai multe detalii despre procedura „Viza SUA fără interviu” pot fi aflate aici.După ce este trimisă întreaga documentație, ofițerul consular va decide dacă solicitantul se „califică” pentru serviciul "Fără interviu". Întreaga procedură durează cel puțin între 7 și 10 zile lucrătoare.Dacă ofițerul consular decide că este necesar să vă prezentați la interviu, veți primi documentele cu o scrisoare prin Fan Courier.Cât durează perioada de așteptare până la obținerea unui răspuns legat de viza SUASolicitanții de vize pentru SUA trebuie să se prezinte personal pentru interviul pentru viză la ambasadă. Aceștia se pot programa fie online pe acest site, fie prin intermediul serviciului suport.În cazul cetățenilor români răspunsul poate dura între 2 și 29 de „zile calendaristice”.   sursa: travel.state.gov  Pentru a efectua o programare pentru o viză temporară, trebuie să aveți la dispoziție următoarele informații și documente:Un paşaport valabil pentru călătoria în Statele Unite cu o dată de valabilitate care să depăşească cu cel puţin şase luni perioada pe care intenţionaţi să o petreceţi în Statele Unite (nu se aplică în situaţia în care acordurile speciale încheiate cu o anumită ţară prevăd anumite excepţii). Dacă în paşaportul dumneavoastră sunt incluse una sau mai multe persoane, fiecare persoană care doreşte viză trebuie să aibă propria solicitare.Chitanța taxei pentru cererea de viză (MRV).Pagina de confirmare a formularului DS-160.Adresa de e-mail.Dacă este cazul, documentele specifice tipului de viză (cum ar fi aprobarea unei petiții; mai multe informații despre tipurile de vize și informații despre fiecare dintre acestea pot fi găsite pe website-ul Departamentului de Stat„Toate cererile sunt prelucrate cu maximă eficacitate, iar Ambasada Statelor Unite doreşte să scurteze cât mai mult cu putinţă perioada de aşteptare până la programare. Cu cât mai repede stabiliţi o programare, cu atât şansele de a participa la interviu la data şi la ora dorite de dumneavoastră vor fi mai mari”, informează ambasada SUA.Se recomandă ca solicitanţii unei vize temporare pentru SUA să efectueze programarea cu cel puţin trei luni înainte de data preconizată a călătoriei.            Editor :  M.L.    
----------------------------------

 Sute de bărbați au căzut în plasa unor escroci care le-au promis mii de euro ca să se culce cu femei și să le lase însărcinate 
Externe
2024-01-11T11:32:46+02:00
         Sute de bărbați din India au fost victimele unor escroci care îi convingeau să le plătească bani cash în schimbul falsei promisiuni că vor avea ocazia să se culce cu femei ce își doresc să aibă copii și care îi vor plăti ca să le lase însărcinate, potrivit poliției din India, scrie BBC.         La capitolul escrocheriilor cibernetice, aceasta este aproape nemaiîntâlnită. La începutul lunii decembrie, Mangesh Kumar se uita pe Facebook, când a descoperit un videoclip postat de „All India Pregnant Job Service”.Jobul oferit părea prea bun ca să fie adevărat: trebuia să se întâlnească cu o femeie care își dorea să aibă copii și pe care avea să o lase gravidă, având să primească la schimb foarte mulți bani.Era, desigur, o ofertă falsă. Până acum, bărbatul de 33 de ani care câștigă 15.000 de rupii (180 de dolari) pe lună lucrând pentru o companie care se ocupă cu decorațiuni de nuntă a pierdut 16.000 de rupii, iar aceștia îi cer încă și mai mulți bani.         Mangesh este doar unul din sutele de bărbați care au fost păcăliți în acest fel de escroci. Până acum, poliția din Nawada, un district din statul Bihar din nord-estul Indiei, au arestat opt bărbați, au confiscat nouă telefoane mobile și o imprimantă și caută alți 18 suspecți.„Banda [de escroci] a fost activă timp de un an și credem că au păcălit sute de oameni, dar nimeni nu a făcut plângere, probabil de rușine”, a explicat Kalyan Anand, șeful departamentului cibernetic al poliției din Nawada.Una dintre victime a spus că a pierdut 799 de rupii, dar, spre deosebire de Mangesh, acesta nu a vrut să ofere mai multe detalii.Salariul pe trei ani pentru o partidă de sex„La zece minute după ce am dat click pe videoclip, telefonul meu a sunat. Bărbatul mi-a cerut să plătesc 799 de rupii dacă vreau să mă înregistrez pentru job”, a povestit Mangesh.Persoana cu care Mangesh a vorbit la telefon – Sandeep – i-a spus că va lucra pentru o companie din Mumbai și că odată ce se va înscrie va primi detaliile femeii pe care va trebui să o lase gravidă.Escrocii i-au oferit jumătate de milion de rupii lui Mangesh – echivalentul a salariului său pe trei ani – și tot ce trebuia să facă era să facă sex cu o femeie. Mai mult, dacă reușea să o lase gravidă, Mangesh ar fi urmat să primească încă o recompensă de 800.000 de rupii.„Sunt un bărbat sărac, aveam nevoie disperată de bani, așa că i-am crezut”, a spus Mangesh, care are doi băieți tineri.   Documentul „Baby Birth Agreement” semăna cu alte formulare oficiale din India, iar mulți bărbați interesați de acest job au căzut în capcană. Captură foto: Twitter  În următoarele două săptămâni, lui Mangesh i s-a cerut să plătească peste 16.000 de rupii: 2.250 de rupii ca să obțină niște documente legale, 4.500 de rupii ca garanție și o taxă pe bunuri și servicii de aproape 8.000 de rupii pentru suma pe care avea să o primească.A primit un document intitulat „Baby Birth Agreement” care pare oficial, având numele său și o fotografie a sa, precum și o poză cu un bărbat într-o uniformă de poliție. Documentul era prezentat drept un „formular de verificare a sarcinii”.Semnătura din josul paginii seamănă cu cea folosită de faimoasa moderatoare de emisiunii TV din America, Oprah Winfrey.Victimele își alegeau femeia pe care preferă să o lase gravidăEscrocii i-au captat atenția trimițându-i poze cu „șapte sau opt femei” dintre care Mangesh putea să aleagă pe cine dorește să lase gravidă. „Mi-au spus că vor rezerva o cameră de hotel în oraș, acolo unde voi locui și mă voi întâlni cu femeia”, a spus Mangesh.După ce Mangesh i-a tot întrebat când va primi banii promiși, escrocii i-au trimis o chitanță prin care părea că i-au transferat 512.400 de rupii în contul său bancar, dar că banii sunt reținuți până când Mangesh achita un impozit pe venit de 12.600 de rupii.În acel moment, Mangesh pierduse deja o sumă egală cu salariul său pe o lună și le-a spus escrocilor că nu mai putea să plătească nimic în plus și le-a cerut să îi restituie banii plătiți.„Sandeep a refuzat și când m-am enervat, el mi-a spus că din moment ce contul meu bancar arată un credit de 500.000 de rupii, autoritățile fiscale urmează să îmi percheziționeze casa și să mă aresteze”, a povestit Mangesh.Mangesh s-a speriat atât de rău încât și-a închis telefonul mobil timp de mai multe zile.Potrivit șefului departamentului cibernetic al poliției din Nawad, bărbații care au pus la cale escrocheria sunt educați – unii dintre ei sunt chiar absolvenți – și știu cum să lucreze cu telefoane mobile, laptopuri și imprimante.Victimele, însă, provin din diverse zone din India și au foarte puțină educație.„Combinația letală”: bani mulți și sex gratuitProblema este că oamenii din India „sunt în mare parte foarte creduli și rareori verifică independent informațiile de pe internet” și au o încredere mult prea mare că nu li se poate întâmpla nimic rău, potrivit expertului în legile cibernetice Pavan Duggal.Metodologia folosită de escroci în Nawada este una „foarte nouă”. „Escrocii i-au ademenit promițându-le bani și sex gratis, ceea ce este o combinație letală. În astfel de situații, prudența este trecută cu vederea”, a spus Duggal.După perioada de pandemie, atunci când tranzacțiile bancare prin telefon și internet au devenit ceva obișnuit, „a început epoca de aur a infracțiunilor cibernetice”, potrivit lui Duggal, care avertizează că astfel de infracțiuni „se vor comite multe decenii” de acum înainte.Escrocii nu s-au dat bătuți și l-au contactat din nou pe Mangesh. De data aceasta, l-au pus în contact cu „doamna” pe care ar fi trebuit să o lase gravidă. A vorbit cu ea aproape zilnic.Aceasta i-a transmis că Sandeep este adevăratul escroc și că a furat mare parte din cele 500.000 de rupii pe care i le-a promis, dar că ar putea obține în continuare 90.000 de rupii dacă plătește mai întâi o taxă pe bunuri și servicii de 3.000 de rupii.„Soția mea este foarte supărată și nu mai vorbește cu mine”„I-am spus că sunt falit. M-am rugat de ea să îmi returneze banii mei, dar ea a spus că este imposibil. Mi-aș dori să îmi returneze măcar 10.000 de rupii”, a spus Mangesh.„Nu știu ce să fac acum. Am pierdut salariul pe o lună întreagă și nu am putut să trimit niciun ban familiei mele din Bihar. Soția mea este foarte supărată și nu mai vorbește cu mine.”Sandeep nu-i mai răspunde la telefon. „Cei care m-au păcălit trebuie să primească pedeapsa maximă. Eu muncesc din greu toată ziua pentru 500 de rupii. Știu că am făcut o greșeală uriașă, dar ceea ce ei mi-au făcut mie este foarte grav.”            Editor :  Raul Nețoiu    
----------------------------------

 Prietena lui Xi Jinping din America. Cine este femeia căreia președintele Chinei îi trimite scrisori din 1985 
Externe
2024-01-11T10:06:17+02:00
         De aproape 40 de ani, președintele Chinei Xi Jinping face schimb de scrisori cu o femeie din statul american Iowa. Presa de stat de la Beijing o descrie pe Sarah Lande, acum în vârstă de 85 de ani, ca fiind "prietenă" cu Xi Jinping.         Presa din China a relatat miercuri că Xi Jinping, într-un răspuns recent la o scrisoare primită din Iowa de la femeia pe care a întâlnit-o acum 38 de ani, a scris că viitorul la nivel mondial cere stabilitate în relațiile dintre China și SUA. "China și Statele Unite sunt cele mai mari țări în curs de dezvoltare și dezvoltate din lume, iar viitorul și destinul acestei planete impune ca relațiile China-SUA să fie mai stabile, să fie mai bune", i-a scris Xi Sarei Lande, pe care a cunoscut-o în mai 1985.Sarah Lande are 85 de ani, locuiește în Iowa, iar presa de stat a descris-o drept "prietenă" cu președintele Xi, scrie Insider.În 1985, cu trei decenii înainte ca el să devină președintele Chinei, Xi Jinping, pe atunci în vârstă de 31 de ani, a făcut parte dintr-o delegație de cinci persoane, din Hubei, care a vizitat Iowa pe teme de agricultură. Sarah Lande și soțul ei locuiesc în Muscatine, un oraș din Iowa cu 24.000 de locuitori. L-au găzduit pe Xi în casa lor și s-au împrietenit, au scris jurnaliștii din China și cei din SUA. Într-un interviu pentru agenția Xinhua, publicat anul trecut, Sarah Lande și-a amintit cu drag de vizita lui Xi, despre care a spus că zâmbea mereu, era curios și punea întrebări despre toate.         Xi a vizitat din nou Iowa în 2012, de data aceasta în timpul unei vizite de stat în calitate de vicepreședinte al Chinei. Acolo, el s-a întâlnit cu soții Lande la ei acasă. Peste un an a ajuns președintele Chinei.Apoi, în noiembrie 2023, Xi a fost la San Francisco pentru summitul pentru Cooperarea Economică Asia-Pacific. I-a invitat la cină pe soții Lande și pe câțiva "prieteni vechi". "E o călătorie grozavă", a spus Sarah Lande când a primit invitația. "Abia așteptăm să ne întâlnim și cu el. Suntem oameni obișnuiți", a adăugat ea. Cina lor din 15 noiembrie a costat 2.000 de dolari de persoană, a scris Vocea Americii.Cei doi au continuat să facă schimb de scrisori. Xi i-a scris lui Sarah Lande în 2022 discutând despre legăturile dintre țările lor și lăudând Iowa. "Poporul chinez și cel american sunt oameni grozavi, iar prietenia noastră nu este doar un atu valoros, ci și o bază importantă pentru dezvoltarea relațiilor bilaterale", a scris Xi, potrivit ambasadei Chinei la Washington.Pentru organizarea vizitei pe care Xi a făcut-o în Iowa în 1985, Sarah Lande a primit și un premiu din partea Universității din Iowa, iar China a numit-o în 2013 "ambasador al prieteniei".Ea și soțul ei, care a murit în 2022, au condus o fundație care promovează legăturile dintre SUA și China și trimite studenți din Iowa la studii în China.În noiembrie 2023, în timpul întâlnirii pe care Xi a avut-o cu Joe Biden la San Francisco, președintele american i-a arătat o fotografie în care liderul chinez poza la Golden Gate, pe care îl văzuse în 1985.  "Îl cunoşti pe acest tânăr?", l-a întrebat Biden pe Xi. "Oh, da, asta a fost acum 38 de ani"a răspuns Xi, potrivit purtătorului de cuvânt.Momentul a devenit viral pe rețelele sociale din China.             Editor :  G.M.    
----------------------------------

 Câți bani are de cheltuit moștenitorul imperiului Ferrari? „Mă comport de parcă nu îi am. E o bucată de hârtie” 
Sci-tech
2024-01-11T08:00:31+02:00
         Actorii din filmul „Ferrari” au mers acasă la moștenitorul imperiului înainte de a intra în rol. Adam Driver și Penelope Cruz și-au luat notițe în timp ce Piero Ferrari le descria cum era tatăl său și cum a fost momentul în care s-a aflat că Enzo Ferrari are o a doua familie. Sunt informații oferite în premieră în cadrul unui interviu eveniment, la Digi24, de către Piero Ferrari și Romina Gingașu, veniți în România pentru lansarea oficială a peliculei.                     Cât de bogat e moștenitorul imperiului Ferrari           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Teodora Tompea:  Ați venți aici la Digi24 cu Dacia sau cu Ferrari? Pentru că Romina spunea că preferi să conduci Dacia când ești în România.Piero Ferrari: Da, Dacia e bună. În Italia avem multe și este o marcă de succes. Sunt bucuros să am o Dacie.Teodora Tompea: Romina, ai spus că este primul interviu pe care îl acordați împreună, ca familie, în cuplu.         Romina Gingașu: Da.Teodora Tompea: Și cred că aveți emoții?Romina Gingașu: Sincer, nu. Suntem întotdeauna bine împreună. Nu, sunt foarte relaxată și fericită să fiu aici. Mulțumesc pentru invitație!Teodora Tompea: E o vorbă, că în Italia cea mai importantă personalitate este Papa, iar după el vine Ferrari. Lucrurile sunt valabile și acum?Piero Ferrari: Poate, da. Vă pot spune un număr. Avem un muzeu, iar în muzeul nostru avem peste 700.000 de vizitatori anual. Aproape la fel de mulți precum la muzeul Vaticanului. Așa că Papa este foarte faimos la Vatican, dar Ferrari e o altă lume, atrage foarte mulți oameni și pasiuni foarte mari.Teodora Tompea: Numele Ferrari este cunoscut în întreaga lume. Nu contează unde mergi. Cum este să porți numele Ferrari, să fii Ferrari?Piero Ferrari: Pentru că Ferrari a urmărit întotdeauna o pasiune, o idee, și a avut succes. Tatăl meu a avut o pasiune în viața lui: cursele auto. Să facă ceva nou în fiecare clipă, să privească în viitor. Ce a reușit Ferrari, chiar și după el, ce face acum, este să privească spre viitor.Teodora Tompea: Romina, cum este să faci parte din familia Ferrari?Romina Gingașu: În primul rând, cum a spus și Piero, privim la viitor. Asta înseamnă să ne uităm la următorii 10 ani. Oricum, ne place foarte mult să facem planuri. De exemplu, acum ne facem programul pentru anul acesta. E deja plin până în apilie sau mai.Teodora Tompea: Calendarul de afaceri sau și de distracție?Romina Gingașu: Da, de afaceri. Este uimitor. Sunt permanent activă, încontinuu mă mișc, creierul îmi lucrează și învăț foarte multe. Și asta datorită lui Piero, care mă ajută zilnic, și suntem un cuplu minunat. Suntem parteneri.Teodora Tompea: Cum este pentru tine să ai o soție româncă? E foarte frumoasă, talentată și deșteaptă. Cum este pentru tine?Piero Ferrari: Îmi oferă foarte multă energie, pentru că Romina are multă energie, și a demonstrat asta în viață. A făcut o alegere, și-a schimbat viața. Și cu multă energie, și-a asumat riscuri, desigur. E o diferență de vârstă între noi, dar asta nu contează. Ne înțelegem unul pe altul. Ea este inginer, și poate de-aia ne înțelegem așa bine.Teodora Tompea: Vreau să aud această poveste, pentru că Romina deja ne-a spus-o, aici, la Digi24, despre cum v-ați cunoscut. Spune-ne cum ai cunoscut-o pe Romina și cum a fost pentru tine atunci?Piero Ferrari: Am cunoscut-o pe Romina pentru că am fost să văd o cursă de Formula 1 la Monza, iar de la Linate la Monza este un drum cu elicopterul pentru a ajunge la circuit. Romina era acolo, avea o șapcă roșie cu Bombardier, pentru că se întâlnea cu niște clienți.Teodora Tompea: Încă o mai ai, Romina?Romina Gingașu: Desigur.Piero Ferrari: Eram acolo să aștept elicopterul și niște oameni au venit la mine, „O, domnule Ferrari, putem să facem o poză?”. Și Romina a spus că poate sunt o celebritate. Și a venit la mine. Mi-a dat cartea de vizită și apoi mi-a trimis mailuri încercând să-mi vândă un avion. Nu prea am răspuns imediat, dar apoi ne-am întâlnit la Monte Carlo, unde locuia.Teodora Tompea: Iar prima cafea sau cină?Piero Ferrari: La Monte Carlo.Romina Gingașu: Da, m-a invitat la cină, pentru că deja îmi refuzase...Piero Ferrari: Refuzam să-i cumpăr avionul, nu pe ea!Romina Gingașu: A făcut un troc acolo. Unul bun.Teodora Tompea: A fost această cină, apoi întâlnirea după șase luni.Piero Ferrari: Da, da.Teodora Tompea: Mult timp.Romina Gingașu: Mult. A fost greu de prins.Piero Ferrari: Nu voiam să cumpăr avionul.Romina Gingașu: Eu voiam să ți-l vând.Teodora Tompea: A fost vreun moment în care nu ai fost crezut că tu ești Ferrari? Pentru că ești o persoană foarte discretă și cred că puțini oameni îți cunosc povestea îndeaproape.Piero Ferrari: Da, pentru că nu am cont pe rețelele sociale, nu-mi place să apar la evenimente sau să fiu în primul rând, să-i dau pe ceilalți la o parte ca să fiu eu în față la poze. Nu, sunt un om simplu.Teodora Tompea: Și s-a întâmplat, să nu fii crezut că ești Ferrari?Piero Ferrari: Da, unii oameni...Romina Gingașu: Uneori când fac rezervări și spun Ferrari oamenii încep să râdă. Și eu zic „Da, precum mașina, ha-ha-ha”.Teodora Tompea: Și nu vă cred.Piero Ferrari: Apoi înțeleg.Teodora Tompea: Noul film „Ferrari” spune povestea tatălui tău și a familiei tale. Cum este să te vezi jucat întrun film?Piero Ferrari: E o întrebare bună. A durat mulți ani să facem acest film, pentru că regizorul, Michael Mann, este prietenul meu. Și a venit în 1995 la mine cu Sydney Pollack, un alt regizor de la Hollywood, și mi-au spus „Ferrari, vrem să facem un film despre tatăl tău”. Am fost puțin sceptic și am zis să-mi arate scenariul și le voi spune părerea mea. Nu vă spun să o faceți. Dar a trecut timpul, pentru că scenariul nu era gata, nu era făcut bugetul. Și până la urmă filmul a fost realizat, după 25 de ani. Iar filmul a fost foarte emoționant pentru mine, pentru că este primul care spune povestea familiei mele, a mea, a mamei, și a faptului că tatăl mea a avut două familii.Teodora Tompea: Nu este ușor să vorbești despre asta.Piero Ferrari: Nu este ușor. Și să explic faptul că în anii '50 era ilegal să ai două familii. Nu exista divorț. Să ai un copil în afara căsniciei era ilegal. Așa că nu a fost o poveste ușoară. Pentru mine, a fost o familie normală, pentru că tatăl meu era lângă mine zilnic și luam prânzul în fiecare zi. A fost foarte frumos. Dar, așa am crescut. Și să mă văd când aveam 12 zile este emoționant, da.Teodora Tompea: Ai fost emoționat când ai văzut filmul prima dată?Piero Ferrari: Da.Teodora Tompea: Avem și o poză pentru tine. Tu și tatăl tău în această imagine. Enzo Ferrari și cu tine alături. În ce an a fost făcută?Piero Ferrari: E începutul anilor '80, sigur.Teodora Tompea: Și era o întâlnire.Piero Ferrari: Ar putea fi '82-'83. Era sigur o întâlnire cu un jurnalist. Înainte de întâlnirea oficială, da.Teodora Tompea: Și ți-am spus înainte de interviu că semeni foarte mult cu tatăl tău...Piero Ferrari: Sunt bucuros să semăn cu el, dar când eram mic semănam cu mama. Și sunt bucuros să se vadă că fac parte din acea familie.Teodora Tompea: Dar ești ca tatăl tău mai mult decât la aspect, adică și la personalitate?Piero Ferrari: Nu, am o personalitate foarte diferită. Tatăl meu a fost întotdeauna o persoană foarte activă, genul de persoană care putea fi nepoliticoasă și drăguță în același timp. Era un personaj foarte complex. Se comporta diferit în funcție de cine era în fața lui, o femeie, un bărbat, un om de afaceri sau un politician. Era diferit. Părea o altă persoană. Modul în care interacționa era foarte complex.Teodora Tompea: Și tu ești o persoană diferită.Piero Ferrari: Eu sunt mai mult... Nu ușor, mai simplu. Nu folosesc prea multe cuvinte și nu interacționez ușor cu oamenii.Teodora Tompea: Romina, care a fost prima impresie când l-ai cunoscut pe Piero Ferrari?Romina Gingașu: La fel. M-a făcut să simt că este cald și are o anumită simplitate. Și am iubit acest lucru la el. Având în vedere că la acea vreme vorbeam cu mulți clienți pentru a le vinde avioane. Și oameni importanți. Răspunsurile lui erau diferite, mai blânde. Și asta m-a făcut tot timpul să simt că vreau să-l mai văd. Iar destinul ne-a reunit.Teodora Tompea: Foarte drăguț. Să ne întoarcem la film. A fost foarte greu pentru familia ta, în 1957, cred. Ce amintiri ai de atunci? Aveai 10 ani?Piero Ferrari: 12 ani. Da, țin minte acei ani, în special accidentul de la cursa Mille Miglia, pentru că scriam un eseu la școală despre Alfonso de Portago, pilotul care a murit.Teodora Tompea: Erai fan.Piero Ferrari: Eram, da. Urmăream piloții, pentru că la acea vreme nu exista televiziune. Era, dar nu în direct. Îl urmăream și îl tot întrebam pe tatăl meu despre el. Și am scris și pentru școală că tatăl meu era îngrijorat că de Portago urma să participe la o cursă de sanie la Jocurile Olimpice de la Cortina. Știți cum e la bob, pe gheață. Și tata a spus „O, își asumă un risc, un risc inutil, pe când el trebuie să concureze la Mille Miglia”. Iar apoi acolo a fost o mare tragedie. Așa că am niște amintiri foarte personale de atunci, precum aceasta. Iar tatăl meu, după tragedie, a venit la mama mea și la mine și a zis „Nu putem continua așa. Nu este posibil, nu este acceptabil”. Dar după o zi s-a întors la birou și în fața mecanicilor și inginerilor a spus că trebuie să continuăm, să mergem înainte, trebuie să facem o mașină mai sigură. Trebuie să ne îmbunătățim tehnica, mașinile, pentru ca astfel de accidente să nu se mai repete. A fost o reacție emoțională.Teodora Tompea: Cum a fost relația ta cu părinții? Erai mai apropiat de tatăl tau sau de mama ta?Piero Ferrari: Am locuit cu mama zi și noapte. Tatăl meu niciodată nu avea concediu. Dar în fiecare weekend eram împreună într-un alt restaurant, într-un loc nou. Vara mergeam la un restaurant pescăresc din Rimini. Copil fiind, era frumos. Mergeam cu un Ferrari, iar asta era ceva deosebit. La acea vreme erau foarte puține mașini Ferrari. Poza asta este tot din '80. Asta e în anii '70, cu Niki Lauda, eu și tatăl meu. Aici e tatăl meu în biroul lui din Moderna, alături de fotografii ale piloților. Aceea e din 1958.Teodora Tompea: La un an după tragedie.Piero Ferrari: Iar aici 1974, cu Niki Lauda.Teodora Tompea: Iar Romina, mi-a spus că atunci când l-ai cunoscut pe Piero Ferrari urma, de fapt, să-i vinzi un avion lui Niki Lauda.Piero Ferrari: Niki Lauda era deja clientul nostru, și cumpărase un Global 6000 și participa la Turneul Global cu avionul lui. Am fost trimisă la Marele Premiu de la Monza ca să-l întâlnesc pe Niki Lauda. Cu o zi înainte să-l cunosc pe Piero, l-am cunoscut pe domnul Lauda. Am avut o discuție de 15 minute cu el. I-am vizitat avionul. Căpitanul lui era o femeie. Era minunat. O experiență minunată.Teodora Tompea: Ai simți vreodată că trăiești în umbra tatălui tău?Piero Ferrari: Da, când era în viață. Poate în primii ani.Teodora Tompea: Când erai tânăr.Piero Ferrari: OK, era o personalitate foarte puternică. Îl urmăream peste tot, iar răspunsul lui era întotdeauna „da”. Nu putea spune “nu”. Îl urmăream peste tot, dar învățam. El, într-un fel, mă educa. Așa că îl tot urmăream.Teodora Tompea: Care a fost primul loc de muncă?Piero Ferrari: Primul a fost în 1965 la Maranello, în noiembrie. Pentru că în octombrie a murit bunica din partea tatălui, și îi scrisese că vrea ca eu să lucrez la Maranello, alături de el. Iar tatăl meu, luna următoare, m-a luat la Maranello. În prima zi, m-a dus într-un birou uriaș și mi-a spus „Vezi arhiva aia? E plină de piese de mașini de cursă stricate. Fă un inventar al tuturor pieselor stricate, pentru că trebuie să ții minte greșelile pe care le-am făcut. Toate aceste piese stricate sunt curse pe care le-am pierdut”.Teodora Tompea: Și ați pus toate piesele cap la cap și a fost o lecție de viață.Piero Ferrari: Asta am făcut. Asta era atitudinea tatălui meu.Teodora Tompea: Și era întotdeauna așa cu tine.Piero Ferrari: Da, și îmi spunea că trecutul e gata, e scris. Din trecut trebuie să ții minte doar greșelile pe care le-ai făcut. Viitorul e acum, îl poți schimba. Prezentul e doar o zecime de secundă.Teodora Tompea: Și crezi asta?Piero Ferrari: Da.Teodora Tompea: A fost o lecție de viață, și cred că a fost foarte utilă această relație cu tatăl tău. Și ce salariu aveai?Piero Ferrari: Salariul? La început era 80.000 de lire. Era un salariu obișnuit pentru un muncitor. Dar salariul meu, cât timp trăia tatăl meu, era la cel mai de jos nivel pentru responsabilitățile pe care le aveam.Teodora Tompea: Și asta era o lecție.Piero Ferrari: Da, și pentru mine, dar și pentru ceilalți angajați, că nu beneficiam de tratament preferențial.Teodora Tompea: Și ții minte cum ai cheltuit primul salariu?Piero Ferrari: Nu.Teodora Tompea: Ai cumpărat sau ai făcut ceva special?Piero Ferrari: N-am făcut nimic special, pentru că mi-am păstrat salariul. Era într-un sertar din camera mea. Și apoi am lăsat fereastra deschisă. Eram la cină cu părinții mei și a venit un hoț și mi-a luat salariul.Romina Gingașu: Asta e o poveste nouă chiar și pentru mine. E prima oară când aud asta.Teodora Tompea: Deci, primul salariu...Piero Ferrari: Da, a fost furat de hoți.Teodora Tompea: E întotdeauna plin de surprize. Ești o persoană romantică? Știu că este o întrebare personală, dar acum că am zis că ești plin de surprize...Piero Ferrari: Poate că sunt romantic. Încerc să nu fiu. Vreau să fiu realist, nu romantic. Dar poate sunt, la interior.Romina Gingașu: Este. Important e să fii foarte bun, și el este. Și respectuos în familie.Teodora Tompea: Tatăl tău a petrecut mult timp la fabrică, cu angajații. Ai timp să fii la fel, să petreci timp cu angajații? Le știi numele, povestea lor?Piero Ferrari: Știu conducerea de la vârful companiei, pentru că acum Ferrari este o companie uriașă, cu mai mult de 5.000 de angajați. Așa că știu bine doar conducerea. Cu unii dintre ei am luat și prânzul în familie. Lucrez foarte des la fabrică. Și chiar și cei tineri vin la mine și spun „Bună ziua, domnule Ferrari, ați venit să vedeți ce facem?”. În general, știi cum sunt angajații Ferrari. Sunt foarte mândri să lucreze la Ferrari. Majoritatea pleacă cu salopeta de lucru. Merg la cumpărături cu salopeta, să arate că sunt parte din Ferrari.Piero Ferrari: E o uniformă. E o onoare să poarte această uniformă. Aveți prieteni la companie, aveți încredere în oamenii de acolo? Pentru că știu că este foarte greu.Piero Ferrari: Este ceva ce trebuie să separi, relația personală și responsabilitatea față de companie. Sunt în consiliul director, sunt în câteva comisii, în special în cele privind noile modele, un nou produs care este în dezvoltare. Sunt oameni cu o anumită responsabilitate. Unii sunt prieteni. CEOul este prietenul meu, apoi John Elkann, președintele, este prietenul meu. Avem o relație bună, dar afacerile sunt afaceri, prietenia este separată.Romina Gingașu: Și Enzo Ferrari spunea că niciodată nu trebuie să faci afaceri cu prietenii. Lecție învățată!Teodora Tompea: O lecție bună. În privința viitorului, planurile Ferrari sunt să devină un producător de mașini electrice? Nu știu, poate în viitor? Știu că nu puteți răspunde 100%...Piero Ferrari: Nu, pentru că și pe piața de capital de astăzi s-a anunțat că Ferrari investește în mașinile electrice. Poate la finalul anului viitor va fi prezentată mașina electrică.Teodora Tompea: Pentru că este viitorul.Piero Ferrari: Va fi viitorul, dar nu știm cum va arăta viitorul reglementărilor în plan internațional. Dacă va fi doar electric sau electric și combustibili sintetici, așa că vrem să ne păstrăm deschise toate opțiunile. Acum, 45% dintre toate mașinile Ferrari sunt hibride. Avem hibrid cu combustie și urmează și electricele. Așa că în viitor ne putem decide care este cea mai bună tehnologie de urmat. Asta este atitudinea noastră. Vrem să fim flexibili în viitor.Teodora Tompea: Acesta este trendul.Piero Ferrari: Da, vom vedea.Teodora Tompea: Ești pasionat de curse?Piero Ferrari: Da, sunt.Teodora Tompea: Ați participat la curse? Înainte de interviu vorbeam dacă ai timp.Piero Ferrari: Uneori merg, îmi place să văd cu ochii mei ce facem, ce fac inginerii. Îmi place să mă uit la mașini. Îmi place tehnologia din spatele Formulei 1. Încerc să rămân la curent. Dar acum Formula 1 este foarte complicată. Dacă vă gândiți, acum echipa de Formula 1 are 1.300 de angajați, deci este o organizație mare, e ca o companie din interiorul companiei. Nu poți urmări totul.Teodora Tompea: Care este modelul tău preferat de Ferrari?Piero Ferrari: Preferatul meu? Următorul. Așa cum spunea și tatăl meu. Veți vedea. Va veni.Teodora Tompea: Avem o altă poză pregătită. Multă lume vă iubește mașinile. Îl vom vedea pe Papă. Nu Papa Francisc. Și Michael Schumacher. Din ce an e?Piero Ferrari: Asta este din 2004, a fost un cadou pe care i l-am oferit Papei. Am organizat o licitație pentru cauze caritabile pentru ca Vaticanul să ajute victimele tsunami-ului (din Indonezia – n.r.). Era în 2004. Dar, înainte, Papa a venit în 1988 la Maranello.Teodora Tompea: Avem o poză și cu acest moment.Piero Ferrari: A ținut o slujbă pe circuitul de testare Fiorano. A fost un eveniment unic.Teodora Tompea: Și ai fost în mașină cu Papa.Piero Ferrari: Da, eu am fost șoferul Papei. Nu fusese organizat așa. Papa avea papamobilul, dar a întrebat de ce nu are un Ferrari, așa că am găsit imediat o mașină, un Spider, și am condus-o cu Papa lângă mine.Teodora Tompea: Care a fost relația ta cu Michael Schumacher?Piero Ferrari: Schumacher a fost unul dintre cei mai profesioniști piloți. Avea grijă de sănătatea și de trupul lui. Se antrena zilnic.Teodora Tompea: Și a venit la Ferrari într-un moment dificil pentru echipă...Piero Ferrari: Cu el m-am înțeles foarte bine. Îl invitam acasă la cină când era disponibil. Venea, și era un tip grozav. Părea că scoate un tifosi și un prieten în oraș, dar în privat era o persoană foarte drăguță și inteligentă.Teodora Tompea: Lui nu i-a plăcut niciodată simulatorul de Formula 1.Piero Ferrari: Nu, era la începuturile simulatoarelor, dar el prefera să simtă mașina. Acum nu se mai poate face asta, pentru că nu mai sunt permise testele private. Dar atunci pilota, nu în fiecare zi, dar săptămânal.Teodora Tompea: Și despre Papă ce părere aveați, ce fel de persoană era? Care a fost prima impresie?Piero Ferrari: Papa a fost o persoană cu o carismă uriașă. În fața lui te simțeai ca o persoană foarte mică.Teodora Tompea: Te simțeai mic în fața Papei?Piero Ferrari: Da, pentru că Papa are o forță interioară. A fost o persoană foarte specială. Nu am cuvinte. Îi săruți mâna, dar nu știi ce să-i spui apoi. E o emoție.R0mina Gingașu: Acum trei ani, Piero m-a luat la un tur privat al Vaticanului. Și m-au dus într-un lift. Era o parte privată a Vaticanului. Mi-au spus să apăs un buton, pentru că și Jackie Kennedy îl apăsase când l-a vizitat pe Papă. Și în cadrul turului am văzut camera de pregătire, unde femeile sunt pregătite să intre la Papă, cum ar fi Primele Doamne, și a fost așa o binecuvântare. Am primit un cadou foarte frumos de la Vatican.Teodora Tompea: Și tu ești o primă doamnă!Piero Ferrari: Reprezintă ceva ce este dificil de explicat. Este o istorie nu a Italiei, ci a întregii lume.Teodora Tompea: Cum am spus și la început, la fel este și Ferrari. Pentru că Papa și Ferrari sunt două fețe ale Italiei.Piero Ferrari: Mulțumesc!Teodora Tompea: Pe Papa Francisc l-ai întâlnit?Piero Ferrari: Pe el, nu.Romina Gingașu:  Când am fost la vizita privată el fusese în grădină cu doar 30 de minute înainte. Ne-am dus în grădină, dar el la ora 17 face o plimbare. Noi am fost la 17:30, după el.Teodora Tompea: Poate în viitor. Va cere un Ferrari.Piero Ferrari: El vrea doar mașini mici. L-ați văzut în Statele Unite. Avea un Fiat 500. Nu a vrut limuzina mare.Romina Gingașu: Iar eu am o Dacie, ca să ne rămână bani de chirie.Teodora Tompea: Averea ta este estimată la 7 miliarde de dolari. Dar câți bani ai ținut vreodată în mână? Câți bani ai de cheltuit?Piero Ferrari: E o întrebare bună. Mă comport de parcă nu îi am. Pentru că această avere înseamnă cei 10% din Ferrari pe care îi dețin. Mi-au fost oferiți de tatăl meu în 1969. În 1969, tatăl meu a vândut jumătate din companie către Fiat. 40% a rămas pe numele lui, iar 10% mi-a dat mie. Și mi-a spus „Piero, niciodată să nu vinzi acești 10%, pentru că valoarea acestor 10 procente va fi mai mare decât cele 50 de procente pe care le-am vândut acum”. Și exact asta s-a întâmplat. E ceva care e acolo. Acum sunt într-un trust și vor rămâne pentru familia mea, pentru fiica și pentru nepoții mei. Pentru mine, e ca și cum nu i-aș avea.Teodora Tompea: E doar o bucată de hârtie.Piero Ferrari: Doar o bucată de hârtie. Dar e bine de știut...Teodora Tompea: E bine de știut că ai banii, dar nu cheltuiești mult.Piero Ferrari: Nu.Romina Gingașu: Normal.Piero Ferrari: Da, doar cât e nevoie pentru o viață normală.Romina Gingașu; Exact. Niciodată nu ne dăm în spectacol, nu cheltuim doar de dragul de a fi în înalta societate.Teodora Tompea: Dar care este cel mai scump lucru pe care l-ați cumpărat?Piero Ferrari: Un iaht. Un iaht, pentru că și asta este o pasiune. Am fost norocos să am experiență în aviația privată, am fost președintele Piaggio Aero, dar și să navighez cu iahtul, ceea ce iubesc foarte mult. Sunt în consiliul de conducere și vicepreședinte al Grupului Ferretti, inclusiv al brandurilor Riva, Pershing, Wally, toate acestea. Deci, cea mai scumpă jucărie este iahtul. Dar îl vindem acum, probabil.Romina Gingașu: Îl vindem?Piero Ferrari:  Poate.Luăm ceva nou. Privim înspre viitor.Romina Gingașu: Da, nu prea poți lucra pe iaht, nu ai intimitate. Luăm ceva mic.Teodora Tompea: Ce hobby-uri aveți? În afară de mașini. Și de iahturi. Dacă ai timp.Piero Ferrari: Am una, două, trei ore libere. Ascult muzică.Teodora Tompea: Ce fel de muzică?Piero Ferrari: Muzică hi-fi. Rockul anilor '70.Teodora Tompea: Serios? Ești pasionat de rock?Romina Gingașu: Și, mai știu sigur că atunci când nu-mi răspunde la telefon e cu motocicleta.Piero Ferrari: Motocicleta, da, pentru că tatăl meu nu-și dorea, dar eu iubesc motocicletele.Teodora Tompea: Și încă mai mergeți...Piero Ferrari:  Dau o tură scurtă, dar mă duc, singur.Teodora Tompea: Iar hobby-urile tale, Romina?Romina Gingașu: Ca să fiu sinceră, încă mă joc la PlayStation, ore întregi.Teodora Tompea: Și mie îmi place Nintendo.Romina Gingașu: Îmi plac jocurile de strategie. Piero mă vede jucându-mă cinci-șase ore, depinde când am timp, dar de obicei în weekend.Teodora Tompea: Joci alături de ea?Piero Ferrari: Nu. Niciodată nu m-am jucat la PlayStation.Romina Gingașu: Pe mine mă deconectează. Dar ieșim în oraș să mâncăm pizza. Avem activități normale.Teodora Tompea: Vă place să călătoriți, să mergeți în vacanțe?Piero Ferrari: Da, îmi place. Am fost acum de Revelion. Dar îmi place și să merg acasă. Sunt fericit când mă întorc acasă.Teodora Tompea: Ai spus că îți place pizza. E mâncarea ta preferată?Romina Gingașu: Ar trebui să vii la Maranello, pentru că avem mâncăruri speciale.Teodora Tompea: Diferite față de restul țării.Romina Gingașu Exact. Precum tortellini. E o zonă gastronomică foarte bună în Moderna și Maranello. Acolo are și Massimo Bottura restaurantul lui de trei stele Michelin. E prietenul nostru. Și în fața sediului Ferrari avem un restaurant, Cavallino, unde Enzo mânca alături de piloți. Apare momentul și în film.Teodora Tompea: Restaurantul care apare în film.Romina Gingașu: Da, iar acum este condus de Massimo Bottura.Teodora Tompea: Și mergeți acolo, la acel restaurant?Piero Ferrari: Des.Teodora Tompea: Iar fabrica e tot acolo.Piero Ferrari: Restaurantul e în față, da. Vizavi.Teodora Tompea: Și a fost păstrat așa cum apare în film?Piero Ferrari: Nu, a fost renovat.Teodora Tompea: Iar acum încă locuiești în casa tatălui tău sau v-ați mutat?Piero Ferrari: Nu, ne-am mutat la țară, lângă Maranello.  În pandemia de Covid ne-am decis să ne mutăm.Romina Gingașu: Iar destinul s-a jucat iar cu noi. Pentru că voiam să ne mutăm la Maranello, să luăm o casă acolo, să fim mai aproape de fabrică. Dar cea mai frumoasă casă pe care am văzut-o a fost în Castelvetro. Iar el este născut în Castelvetro. A fost o coincidență, dar când am văzut casa am spus că OK, asta este...Teodora Tompea: Și acum locuiți în Castelvetro.Romina Gingașu: Iar în film locuiește în Castelvetro, alături de mamă. E foarte special.Teodora Tompea: Pentru mine, nu este un film despre mașini, este un film despre tine, despre familia ta, despre tragedii, este o poveste de viață. Dar una impresionantă.Piero Ferrari:  Comentariul meu cu privire la finalul filmului este că, în cele din urmă, câștigătorul a fost tatăl meu. Pentru că, în ciuda tuturor tragediilor, a realizat ce și-a propus. A fost pasiunea lui. Cursele, mașinile, să facă ceva nou an de an.Teodora Tompea: Ai fost implicat în realizarea filmului?Piero Ferrari: Da, la scenariu. Am dat o mână de ajutor să iasă cât mai realist, fără greșeli factuale, istorice. Așa că am ajutat. Dar replicile actorilor? Nu, vă rog.Romina Gingașu: Adam Driver a venit de șase ori la noi acasă.Teodora Tompea: Acasă la voi, înainte de film?Romina Gingașu: Să-l cunoască pe Piero și să afle detalii despre Enzo Ferrari.Teodora Tompea: Și l-ați ajutat pe Adam Driver, i-ai explicat?Piero Ferrari: Da, era foarte profesionist, își lua notițe.Romina Gingașu: Apoi a venit Penelope Cruz, Shailene Woodley, Patrick Dempsey, toți.Teodora Tompea: Trebuie să fi fost impresionat să lucrați cu toți. Ai cont pe rețelele sociale?Piero Ferrari: Nu.Teodora Tompea: Nu ai timp sau nu îți place?Piero Ferrari: Nu mi-a plăcut niciodată, dar nici timp nu am. Romina se ocupă.Romina Gingașu: Verific totul.Teodora Tompea: Ce îți place cel mai mult în zilele noastre, dar și ce nu-ți place, la cum e lumea acum, cum merg lucrurile. Pentru că avem Inteligență Artificială, noi tehnologii, o altă generație. Totul este pe repede-înainte. Nu avem timp pentru nimic. Nu știu cum este pentru tine. Îți place direcția în care mergem?Piero Ferrari: Personal, îmi place Inteligența Artificială. E ceva de care nu trebuie să ne fie teamă. Nu mi-e teamă. Pentru că poate fi ceva pentru viitor. Întotdeauna spun că tatăl meu a murit înainte de apariția internetului. Sunt sigur că dacă ar fi folosit internetul, emailul și aceste tehnologii ar fi fost foarte entuziasmat. Ar fi fost foarte fericit. Atitudinea mea este să nu credem că tehnologia poate provoca probleme. Ne poate ajuta. Dar în fiecare an apare ceva nou. Unele lucruri vor dăinui, altele vor dispărea. Lucrurile bune vor rămâne. Oamenii buni, filmele bune. Cele proaste vor fi uitate.Teodora Tompea: Am două întrebări și despre competițiile auto. Ferrari a câștigat cursa de la Le Mans anul trecut, după o absență de 50 de ani. De ce ați decis să reveniți la Le Mans?Piero Ferrari: A fost o problemă, pentru că eram implicați în multe proiecte de curse de anduranță pentru clienți și pentru categoria GT. Dar ca să câștigăm la cea mai înaltă categorie de la Le Mans îți trebuie o mașină specială, hypercar-ul. Au schimbat regulile, așa că a fost o oportunitate să construim o mașină nouă, adaptată noilor reguli. Iar inginerii noștri au făcut o treabă foarte bună. Am fost și norocoși, pot spune, dar am reușit. A fost și aniversarea noastră de 100 de ani. A fost un mare succes pentru Ferrari anul trecut.Romina Gingașu: Clienții au fost entuziasmați.Piero Ferrari: Vindem mai multe mașini de curse. Totul e în ton cu istoria Ferrari și cu Ferrari, cu așteptările clienților.Romina Gingașu: Există un program special, se numește Provocarea Ferrari, prin care clienții cumpără mașini și le modifică pentru curse. Este o cursă între clienți. Și le place foarte mult acest program.Piero Ferrari: Sunt programe importante pentru clienți. Pentru că la Formula 1 te uiți. Acolo, pilotezi. Clienții sunt foarte fericiți să o facă.Teodora Tompea: Încă o întrebare, nu una foarte confortabilă. Dar cred că pot anticipa răspunsul. Ferrari nu au mai câștigat un campionat de Formula 1 din 2007. Au fost niște ani slabi pentru Scuderia. Fanii glumesc după fiecare campionat că anul viitor va fi anul Ferrari. Când crezi că va veni acel moment? E imposibil de spus exact.Piero Ferrari: Pot da un răspuns, dar problema e că acum doi ani, în 2022, au apărut reguli noi. 2022 a fost așa și așa, nu foarte rău. Iar 2023 nu a fost un an bun, pentru că monopostul nu funcționa bine. Anul acesta, vom vedea, dar avem problema că în ultimii 10 ani nu am avut stabilitate în organizația noastră. Am avut parte de o schimbare a regulilor din Formula 1, pe de o parte, și de lipsă de stabilitate și de schimbări în echipa noastră. Din exterior nu se vede, dar am avut probleme. Acum încercăm să ne organizăm. Dar cam este timpul, din păcate, pentru că și dacă ai cei mai buni ingineri care lucrează pentru o altă echipă, și îi vrei, trebuie să treacă un an pentru a-i angaja. Nu pot să demisioneze și să vină imediat. Sunt atât de multe reguli și e dificil să-ți revii rapid. Dar, oricum, cred că mergem în direcția cea bună, dar nu vă pot promite când se va întâmpla să câștigăm campionatul. Nu știu. Avem piloți buni, avem ingineri buni. Alții buni urmează să vină. Încercăm să facem cea mai bună echipă.Teodora Tompea: Iar ultima întrebare, de fapt un mesaj pentru fanii Ferrari din România. Ce le spuneți?Piero Ferrari: Urmăriți Ferrari! Ferrari tot timpul vă va provoca sentimente.           
----------------------------------

 Predicție sumbră: În 2025, rușii ar putea cuceri Kievul, odată cu intrarea în colaps a armatei ucrainene 
Externe
2024-01-11T10:42:10+02:00
         Tăierea ajutorului militar de către SUA pentru Ucraina ar avea consecințe „catastrofale”: o Ucraina aflată sub controlul Rusiei - fie el militar ori politic - ar însemna practic o Rusie aflată la granițele NATO și UE, ceea ce nu doar ar diminua dar ar putea duce chiar la sfârșitul dominației globale a Statelor Unite, conform Washington Post. Astfel, în lipsa ajutorului financiar și militar al Occidentului, armata ucraineană, oricât de mult ar încerca să reziste invaziei ruse, riscă să intre în „colaps” peste un an.          „Rușii nu au în acest moment capacitatea de a ataca Kievul, dar o vor putea face în 2025. Asta este intenția lor. În cel mai rău caz, vom avea o încetare imediată a ajutorului SUA (pentru Ucraina), ceea ce va duce la o deteriorare lentă a forțelor ucrainene în 2024 și la un colaps în 2025, pe măsură ce Rusia își sporește activitățile pe linia frontului”, a declarat pentru Washington Post Jack Watling, expert militar în cadrul Institutului pentru Studii Strategice de la Londra (RUSI - Royal United Services Institute).Zilele trecute, liderii republicani și democrați din Congresul SUA au ajuns la o înțelegere pentru acordarea unei finanțări de 1,66 trilioane de dolari în vederea evitării unui shutdown care ar fi dus la blocarea administrației americane. Decizia este una dătătoare de speranțe legate de posibila deblocare a unui pachet financiar de către Congres care include 64 de miliarde de dolari de ajutor militar pentru Ucraina.În prezent, pe frontul din Ucraina, armata rusă a redobândit inițiativa. Forțele ruse se află în ofensivă în mai multe zone ale frontului și au înregistrat câștiguri teritoriale mici, în ciuda pierderilor uriașe în oameni și tehnică de luptă.         Conform estimărilor serviciilor secrete americane, rușii au pierdut peste 315.000 de militari - morți și răniți. În schimb, ucrainenii au suferit și ei pierderi grele. Conform ministrului rus al Apărării, Serghei Șoigu, ucrainenii au pierdut peste 215.000 de militari. Cifra se apropie de estimările New York Times, conform cărora ucrainenii au pierdut aproape 200.000 de militari (70.000 uciși, circa 120.000 răniți).De asemenea, dacă armata ucraineană trăgea în jur de 7.000 de obuze în vara lui 2023, în ultimele luni ale aceluiași an cadența a ajuns la doar 2.000 de obuze trase pe zi. Comparativ, rușii trag 10.000 de obuze zilnic.În plus, valurile de atacuri aeriene din ultimele zile, în care rușii au lansat sute de rachete și drone asupra Ucrainei, sunt acum îndreptate nu asupra infrastructurii energetice (cum a fost anul trecut) ci direct asupra fabricilor și facilităților industriale ucrainene care produc armament și echipamente militare.Pentru a compensa lipsa obuzelor, ucrainenii se bazează pe drone, un „domeniu” în care au fost însă deja depășiți de ruși: Moscova are un avantaj net în această privință, dacă adunăm dronele produse de industria locală și cele importate din Iran.„Dronele domină acum spațiul aerian”, a declarat Mark Arnold, un general de brigadă în rezervă al armatei americane. „Aceste drone au devenit cruciacle în executarea misiunilor de bombardament din spatele liniilor forntului și în perturbarea deplasărilor militarilor ucraineni, ceea ce afectează major dinamica operațiunilor militare terestre”. Astfel, în lipsa munițiilor occidentale, Ucraina riscă să se confrunte cu o „rupere a frontului” de către armata rusă.            Editor :  Mihnea Lazăr    
----------------------------------

  Galerie Foto  Rușii au bombardat un hotel din Harkov. 11 răniți, printre care şi jurnalişti turci 
Externe
2024-01-11T07:59:48+02:00
         Două rachete ruseşti au lovit miercuri seara un hotel din Harkov, în nord-estul Ucrainei. Unsprezece persoane, printre care jurnalişti turci, au fost rănite, a anunţat primarul oraşului, Igor Terekhov.         Unul dintre răniţi este "în stare foarte gravă", a precizat Terekhov pe Telegram."Printre victime se află şi jurnalişti turci", a adăugat el, fără a preciza numărul acestora. Poliţia a anunţat că un jurnalist de la o publicaţie străină a fost rănit.Mai multe alte clădiri, inclusiv două blocuri de locuinţe, şi maşini au fost de asemenea avariate în urma atacului, a adăugat primarul.            Rușii au bombardat un hotel din Harkov. FOTO: Profimedia Images   Deschide galeria foto        Rușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia ImagesRușii au bombardat un hotel din Harkov. FOTO: Profimedia Images,     Potrivit lui Oleg Sinegubov, şeful administraţiei militare regionale din Harkov, cele două rachete ruseşti S-300 au lovit hotelul, situat în cartierul Kyivskyi şi în care se aflau 30 de civili, în jurul orei 22:30 (20:30 GMT).Nouă dintre cei unsprezece răniţi au fost spitalizaţi şi doi au fost trataţi la faţa locului, a adăugat el pe Telegram. El a precizat că persoana cel mai grav rănită este un bărbat în vârstă de 35 de ani. Ceilalţi răniţi sunt trei bărbaţi cu vârste cuprinse între 31 şi 38 de ani şi şapte femei cu vârste cuprinse între 23 şi 71 de ani, a continuat el.Situat la aproximativ treizeci de kilometri de frontiera rusă, Harkov, al doilea oraş ca mărime din Ucraina, este constant ţinta unor bombardamente.            Editor :  G.M.    
----------------------------------

 Cod galben de ceaţă densă şi polei în zone din şapte judeţe 
Cod galben de ceaţă densă şi polei în zone din şapte judeţe
2024-01-11T07:49:40+02:00
         Administraţia Naţională de Meteorologie a emis, joi dimineaţa, atenţionări nowcasting Cod galben de ceaţă densă şi gheţuş în localităţi din şapte judeţe situate în nordul, vestul şi sud-vestul ţării.         Potrivit meteorologilor, până la ora 9:00, în mai multe localităţi din zona joasă a judeţelor Timiş, Arad şi Bihor se va semnala local ceaţă, care determină scăderea vizibilităţii sub 200 de metri şi, izolat, sub 50 de metri. Fenomenul va favoriza în funcţie şi de condiţiile locale formarea gheţuşuluiCeaţa densă va persista până la aceeaşi oră şi în localităţi din judeţele Dolj şi Mehedinţi, iar până la ora 8:00 în zonele joase din Maramureş şi Satu Mare.Avertizările de fenomene periculoase imediate (nowcasting) se emit pentru o perioadă de maximum şase ore, precizează ANM.             Editor :  G.M.    
----------------------------------

  Galerie Foto  100.000 de danezi vor participa la încoronarea lui Frederik. Nu sunt invitaţi demnitari străini. Care va fi protocolul duminică 
Externe
2024-01-11T07:42:49+02:00
         Prinţul Frederik, în vârstă de 55 de ani, va deveni duminică rege al Danemarcei, după ce mama sa a abdicat în favoarea sa, un eveniment fără precedent care se aşteaptă să reunească peste o sută de mii de danezi pe străzile din Copenhaga.         Prinţ moştenitor de la vârsta de 52 de ani, viitorul monarh este extrem de popular, 82% din populaţie considerând că va guverna bine."Oamenii cred că este unul dintre ei, îl plac foarte mult", a declarat pentru AFP Cecilie Nielsen, corespondent regal pentru postul public de televiziune DR, scrie news.ro."Îi place sportul, este un tip de treabă şi danezilor nu prea le pasă de ce se scrie despre el în presa străină", rezumă ea, referindu-se la zvonurile privind infidelitatea prinţului cu o celebritate mexicană, retransmise de presa spaniolă şi britanică şi dezminţite oficial în Danemarca.            Prinţul Frederik, în vârstă de 55 de ani, va deveni duminică rege al Danemarcei. FOTO: Profimedia Images   Deschide galeria foto        Prinţul Frederik, în vârstă de 55 de ani, va deveni duminică rege al Danemarcei. FOTO: Profimedia ImagesPrinţul Frederik, în vârstă de 55 de ani, va deveni duminică rege al Danemarcei. FOTO: Profimedia ImagesPrinţul Frederik, în vârstă de 55 de ani, va deveni duminică rege al Danemarcei. FOTO: Profimedia ImagesPrinţul Frederik, în vârstă de 55 de ani, va deveni duminică rege al Danemarcei. FOTO: Profimedia ImagesPrinţul Frederik, în vârstă de 55 de ani, va deveni duminică rege al Danemarcei. FOTO: Profimedia ImagesPrinţul Frederik, în vârstă de 55 de ani, va deveni duminică rege al Danemarcei. FOTO: Profimedia ImagesPrinţul Frederik, în vârstă de 55 de ani, va deveni duminică rege al Danemarcei. FOTO: Profimedia Images,     Anunţul de retragere făcut de Margrethe a II-a în timpul discursului televizat din seara zilei de 31 decembrie a surprins pe toată lumea, deoarece regina promisese să rămână pe tron până la final. "Nu ne-am aşteptat la asta", recunoaşte Jesper Volpius, un bărbat de 55 de ani din Copenhaga.Pentru istoricul Bo Lidegaard, abdicarea este o dovadă a modernităţii. "Ea este conştientă că este slăbită fizic. Fiul ei este pregătit şi se află într-o poziţie mai bună decât ea pentru a prelua pârghiile familiei", spune el. Este o schimbare care trebuie să aibă loc mai devreme sau mai târziu, aşa că ar fi bine să o facem şi să nu rămânem prinşi în capcana convenţiilor".Cu toate acestea, evenimentul este practic fără precedent."A existat o singură abdicare în Danemarca, şi aceasta a avut loc în urmă cu 900 de ani. Ritualurile, aşa cum le cunoaştem, sunt legate de faptul că fostul monarh moare", spune Nielsen.Pragmatici, danezii au acceptat rapid decizia suveranei, uşuraţi şi ei de faptul că nu o pierd. Sondajele de opinie arată că peste 80% susţin decizia suveranei, întrucât aceasta îşi va păstra titlul de regină şi va putea în continuare să reprezinte casa regală la ceremoniile oficiale.De la anunţ, hotelurile au fost luate cu asalt, făcând aproape imposibilă găsirea unui tren sau a unui zbor intern spre Copenhaga în acest weekend.Poliţia se aşteaptă la un val de oameni în capitala regatului scandinav de 5,9 milioane de locuitori. "Credem că vor fi foarte mulţi participanţi", a declarat pentru AFP Peter Dahl, un ofiţer de poliţie din Copenhaga, adăugând că poliţia ar putea interzice accesul în Piaţa Castelului Christianborg."Cât de mulţi? Este imposibil de spus, dar cred că vor fi mai mult de 100.000 de persoane", a adăugat el, precizând că vor veni poliţişti din toată ţara pentru a întări forţele.Duminică, la ora 15.00 (14.00 GMT), premierul Mette Frederiksen va proclama urcarea pe tron a lui Frederik al X-lea de la balconul castelului Christianborg, sediul Parlamentului şi al executivului, înainte ca noul rege şi soţia sa, regina Maria, să traverseze centrul oraşului într-o trăsură.În prealabil, Margrethe a II-a va fi renunţat oficial la tron prin semnarea actului de abdicare, la exact 52 de ani după ce a urcat pe tron la moartea tatălui ei, Frederik al IX-lea.Protocolul pentru această zi reflectă în linii mari tradiţia daneză în materie de succesiuneCa şi în 1972, nu sunt invitaţi demnitari străini, iar suveranul, care nu poartă coroană, nu urcă fizic pe un tron. De asemenea, foarte popular, Frederik al IX-lea, cu care nepotul ei este adesea comparat, "a fost extrem de important pentru regină". "Această zi este deci foarte simbolică", explică Nielsen, potrivit căreia regina Margrethe şi-a controlat perfect ieşirea.Frederik cultivă în mod subtil această moştenire, iar soţia sa poartă în mod regulat bijuteriile reginei Ingrid, bunica sa prin căsătorie."Ca şi mama sa, cred că va fi foarte unificator, deoarece el şi restul familiei regale sunt deasupra diviziunilor societăţii", a spus Lidegaard. "În mod paradoxal, ei nu sunt cetăţeni, sunt în afara dezbaterii politice, dar sunt oglinda Danemarcei", adaugă el.În Danemarca, rolul monarhului, şeful statului, este în principal reprezentativ şi ceremonial. El semnează totuşi legi şi prezidează în mod oficial formarea guvernului, cu care se întâlneşte la intervale regulate.             Editor :  G.M.    
----------------------------------

 Vucic spune că Serbia nu este protectoratul Rusiei: „Sunt dezamăgit că se spune că noi destabilizăm regiunea” 
Externe
2024-01-10T23:51:42+02:00
         Preşedintele Serbiei, Aleksandar Vucic, a dezaprobat miercuri o declaraţie a ministrului britanic de Externe, David Cameron, care a sugerat că Serbia este o ţară satelit a Rusiei, relatează agenţiile Tanjug şi EFE, citate de Agerpres.         Serbia este o ţară independentă şi suverană, nu un protectorat al Rusiei, Marii Britanii, Statelor Unite, Germaniei sau oricărei alte ţări, a spus preşedintele Vucic, în timp ce vizita Casa Rusiei, respectiv Centrul rus de Cultură şi Ştiinţă.„Serbia este mândră de independenţa sa şi de aceea sunt dezamăgit de o declaraţie a ministrului britanic de Externe Cameron, conform căreia Serbia este un protectorat al Rusiei, precum şi de narativul că noi suntem cei care destabilizează regiunea. Desigur că mulţi vor vedea în tine un obstacol dacă duci o politică proprie şi prin această politică nu asculţi de ordinele lor. Noi vom continua să avem o politică independentă a noastră, inclusiv în legătură cu Federaţia Rusă şi cu mulţi alţii”, a afirmat preşedintele sârb.Serbia este un aliat tradiţional al RusieiSerbia este un aliat tradiţional al Rusiei şi nu s-a alăturat sancţiunilor occidentale împotriva acestei ţări, în ciuda presiunilor în acest sens din partea unor lideri europeni, care consideră că dacă Serbia doreşte să devină membră a UE trebuie să aplice Rusiei sancţiunile europene.Referindu-se la criticile occidentale legate de menţinerea legăturilor cu Moscova, preşedintele sârb a subliniat că „prietenia se dovedeşte în vremuri dificile”.La rândul său, ambasadorul rus la Belgrad, Aleksander Boţan-Harcenko, a spus că Rusia „nu le cere niciodată ţărilor partenere să fie proruse, ci să fie ghidate de propriile lor interese naţionale, întrucât aşa este cel mai bine pentru relaţiile bilaterale”.            Editor :  B.C.    
----------------------------------

  Exclusiv  Arafat anunță măsurile după incendiul de la Ferma Dacilor: „Proprietarii trebuie să înțeleagă că responsabilitatea principală e a lor” 
Actualitate
2024-01-10T23:17:22+02:00
         Șeful DSU, Raed Arafat, a prezentat, miercuri, la „Jurnalul de seară” de la Digi24, măsurile pe care le discută Guvernul pentru a preveni incendii precum cel de la „Ferma Dacilor” din Tohani, județul Prahova. El a spus că proprietarii și administratorii de pensiuni sau a unor astfel de amplasamente „trebuie să înțeleagă că responsabilitatea principală este a lor”. Astfel, Arafat a declarat că Guvernul va lua măsuri suplimentare, printre care cea mai importantă este: „tu ești proprietarul sau administratorul, s-a defectat ceva care face parte din sistemul de siguranță, ai obligația ca în atâta timp să anunți ISU județean”. Oficialul din Guvern spune că „dacă nu poți să repari într-un anumit interval de timp, tu trebuie să te autosuspenzi”. „Nu ai anunțat, nu te-ai autosuspendat, a venit ISU, te-a prins cu asta, amenda va fi una foarte mare și complementar va fi închis pe o perioadă de timp localul”, a mai afirmat acesta.                     Predoiu, despre confruntările dintre fermieri și polițiști           De ce nu a mers ISU Prahova în control la Ferma Dacilor           Arafat, după acuzațiile lui Piedone despre ambulanțele private de la Colectiv           Paradoxul creșterii salariilor. Angajații care riscă să primească mai puțini bani           Cornel Dinicu a depus plângere penală după incendiul de la Ferma Dacilor           Complexul „Ferma Dacilor” era racordat ilegal la curent           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți       „În ultimele 3 zile ale anului trecut, au fost controlate peste 500 de amplasamente, au fost închise 10 – hoteluri, pensiuni etc - în mai multe județe. Acum, controalele continuă. După Anul Nou, s-au mai închis 6 de către ISU în diferite județe. Controalele vor continua. Ce insist la ele foarte mult. Noi vorbim de autorizație. Are sau nu, am zis-o de mai multe ori - autorizația nu previne incendiul, reduce riscul și asigură că toate măsurile pentru reducerea riscului există. Cu toate astea, un incendiu poate să aibă loc. Dacă ai autorizație, înseamnă că ai sistem de alarmă funcțional, ai sistem de stingere dacă se impune la amplasamentul respectiv funcțional - înseamnă că dacă e fum oamenii aud și evacuează la timp. Dacă nu le ai pe astea - cum s-a întâmplat să nu funcționeze sistemul de alarmare la «Ferma Dacilor». Cei care erau acolo, când s-au trezit că e un incendiu la mansardă, era prea târziu. Asta a fost una din probleme.Din punctul nostru de vedere, oamenii care rulează aceste activități - administrator, proprietar – trebuie să înțeleagă că responsabilitatea principală este a lor. Pompierul vine și face controlul, constată. Dacă e de închis, trebuie să închidă. Asta a fost greșeala la «Ferma Dacilor» care a dus și la lanțul plecărilor și toate aceste aspecte, pentru că nu s-a închis când trebuia închis. Pentru asta se redeschide un dosar la Parchet. Pentru că în 2019 premisele închiderii erau acolo în conformitate cu Hotărârea 915. Nu l-au închis. Dar, în alte situații merge pompierul acolo, vede că situația e perfectă, pleacă, controlul e OK, peste două zile ți se defectează centrala de alarmare. Tu ești acolo permanent, pompierul poate că vine peste 6 luni. Ți se întâmplă un incendiu peste o săptămână și începem să spunem că pompierul nu a luat măsuri. Nu, proprietarul n-a luat măsuri. „Se știe că ți s-a defectat centrala de alarmare, sistemul de stingere, ți s-a blocat o cale de ieșire, tu trebuie să anunți astea. Nu poți să repari într-un anumit timp, trebuie să te autosuspenzi”Acum, asta încercăm. Este un grup de lucru, după o discuție cu domnul ministru Predoiu. S-a decis să-l facem până la sfârșitul acestei luni, să venim cu măsuri suplimentare. Cea mai importantă măsură pe care o vom propune e următoarea: tu ești proprietarul sau administratorul, s-a defectat ceva care face parte din sistemul de siguranță, ai obligația ca în atâta timp să anunți ISU județean. Se știe că ți s-a defectat centrala de alarmare, sistemul de stingere, ți s-a blocat o cale de ieșire, tu trebuie să anunți astea.          În al doilea rând, dacă nu poți să repari într-un anumit interval de timp, tu trebuie să te autosuspenzi. Nu ai anunțat, nu te-ai autosuspendat, a venit ISU, te-a prins cu asta, amenda va fi una foarte mare și complementar va fi închis pe o perioadă de timp localul. Trebuie responsabilizați odată și odată administratorii și proprietarii. Noi mergem cu propunerea, domnul ministru o să ia propunerile noastre de la grupul de lucru care include mai multe instituții, nu numai situațiile de urgență, se va discuta în Coaliție, la Guvern, se va decide. Merge pe linie de OUG sau pe propunere legislativă care să treacă prin Parlament?”, spune Raed Arafat. Acesta spune că sunt „mii” de pensiuni în România. „Unele dintre ele au fost verificate și au autorizații și știm asta. Acum s-au concentrat pompierii pe ce știau că este în curs de autorizare sau pe cele care n-au fost autorizate dar se vor întoarce și la cele care au fost autorizate să vadă dacă încă își respectă condițiile pentru care a obținut autorizația sau au făcut ceva care schimbă lucrurile acolo și trebuie o nouă autorizație”. Șeful DSU a explicat că acum au fost detașați din țară inspectori în județele care atrag mai mulți turiști, fiind un deficit de oameni cu pregătire în acest sens. „Va dura timp, dar în județele expuse acum am detașat oameni. Pentru că și asta e o problemă pe care am ridicat-o. În 2013 aveam 1.074 de inspectori de prevenire, în 2023 avem 400 de inspectori. Au fost plecări, pensionări, oamenii n-au fost înlocuiți. La inspectorii de prevenire ai nevoie de cunoștințe, de pregătire. Cei care conduc inspecția poate să fie un subofițer care să controleze niște chestii, dar în final ai nevoie de ingineri implicați, de oameni pregătiți special în acest domeniu. Numărul lor fiind limitat, IGSU acum a detașat în județele Brașov, Prahova, Suceava, județele turistice, din județele care sunt cu mai puțin impact turistic pentru a crește capacitatea de control care se derulează”, a afirmat Arafat.             Editor :  Alexandru Costea    
----------------------------------

 Un cutremur a avut loc miercuri seara în România 
Actualitate
2024-01-10T23:39:30+02:00
         Un cutremur cu magnitudinea 3,6 a avut loc miercuri seara în România, în zona seismică Vrancea, anunță INFP.         ACTUALIZARE. Seismologii au revizuit în creştere magnitudinea cutremurului, de la 3,5 la 3,6, conform INFP.Seismul a avut loc la ora 23:01 în zona seismică Vrancea, la adâncimea de 100.0 km.Cutremurul s-a produs în apropierea următoarelor oraşe: 43km V de Focșani, 64km N de Buzău, 68km E de Sfântu-Gheorghe, 80km E de Brașov, 97km S de Bacău, 97km NE de Ploiești, 98km SV de Bârlad, potrivit INFP.            Editor :  M.B.    
----------------------------------

 Papa Francisc avertizează că războiul din Ucraina „riscă să fie uitat” 
Externe
2024-01-10T22:49:06+02:00
         Papa Francisc este îngrijorat de faptul că atenţia internaţională se îndepărtează de la războiul Rusiei împotriva Ucrainei, care durează de aproape doi ani, relatează Reuters.         Rusia a lansat o invazie la scară largă a Ucrainei în februarie 2022, iar cele două părţi sunt blocate în ceea ce a fost descris ca un război de uzură, pe fondul îngrijorărilor că sprijinul occidental pentru Kiev ar putea să se clatine pe măsură ce conflictul se prelungeşte.Într-o scrisoare adresată şefului Bisericii Greco-Catolice Ucrainene, Papa Francisc a spus că îi pare rău că „într-o situaţie internaţională din ce în ce mai tragică, războiul din Ucraina riscă să devină unul uitat”, a precizat Biserica într-un comunicat. Papa a răspuns la o scrisoare a arhiepiscopului Sviatoslav Şevciuk, care a exprimat preocupări similare cu privire la război şi l-a informat pe 29 decembrie despre atacurile aeriene ruseşti, cele mai ample de la începutul conflictului.Papa Francisc spune că atacurile asupra civililor şi a infrastructurii vitale sunt „josnice, inacceptabile şi nu pot fi justificate în niciun fel”Papa Francisc a declarat că atacurile asupra civililor şi a infrastructurii vitale sunt „josnice, inacceptabile şi nu pot fi justificate în niciun fel” şi a îndemnat comunitatea internaţională şi pe toţi cei implicaţi în conflict să caute soluţii paşnice, potrivit comunicatului.         Papa a pledat în mod constant pentru pace, numind adesea „Ucraina martiră”, dar s-a confruntat cu critici în unele cercuri ucrainene pentru că a părut reticent în a critica în mod deschis Rusia, în special la începutul războiului.Papa Francisc a trimis, de asemenea, un emisar special pentru pace, cardinalul italian Matteo Zuppi, la Kiev, Moscova, Washington şi Beijing, şi l-a însărcinat să ajute la repatrierea copiilor ucraineni din Rusia şi din teritoriile ocupate de Rusia.Rusia susţine că este pregătită pentru discuţii de pace dacă Ucraina ţine cont de „noile realităţi”, sugerând recunoaşterea faptului că Rusia controlează 17,5% din teritoriul ucrainean. Preşedintele Ucrainei, Volodimir Zelenski, spune însă că Moscova nu este interesată în mod real de discuţii.            Editor :  B.C.    
----------------------------------

 Ministrul Dezvoltării: Primele opt judeţe în ordinea nivelului de trai sunt conduse de o administraţie liberală 
Actualitate
2024-01-10T22:29:59+02:00
         Ministrul Dezvoltării, Adrian Veştea, afirmă, miercuri seară, că primele opt judeţe în ordinea nivelului de trai sunt conduse de o administraţie liberală, autorităţile locale reducând dependenţa de Bucureşti prin atragerea de fonduri europene.         ”Primele opt judeţe în ordinea nivelului de trai sunt conduse de o administraţie liberală. Potrivit celui mai recent studiu care analizează situaţia economică a judeţelor României, în vârful clasamentului PIB/cap de locuitor pe ţară se află judeţe conduse de un preşedinte al CJ din partea PNL. După Municipiul Bucureşti, clasamentul este ocupat de judeţele Cluj, Ilfov, Timiş, Braşov, Constanţa, Prahova, Sibiu şi Alba”, a scris, miercuri seară, pe Facebook, Adrian Veştea.Ministrul Dezvoltării afirmă că ”administraţiile locale liberale au absorbit fonduri europene, au atras investitori şi au pus toate resursele în dezvoltarea judeţului pe care îl coordonează”.”Conform studiului, autorităţile din judeţele de top şi-au redus dependenţa de banii primiţi de la Bucureşti şi au reuşit să îşi crească veniturile obţinute pe plan local. De asemenea, în ceea ce priveşte cheltuielile, judeţele cu administraţie liberale investesc considerabil în îmbunătăţirea serviciilor publice şi a calităţii vieţii”, a mai transmis ministrul.            Editor :  I.C    
----------------------------------

 De ce nu a mers ISU Prahova în control la Ferma Dacilor. Arafat: „Sunt două explicații: una neutră și una cu un mare semn de întrebare” 
Actualitate
2024-01-10T22:31:50+02:00
         Șeful DSU, Raed Arafat, a spus la Digi24 că ISU Prahova nu a mers în control la pensiunea Ferma Dacilor după 2019, deși știau că sunt probleme acolo, fie pentru că au avut multe firme de inspectat, fie pentru că acest control a fost evitat în mod intenționat. El a vorbit și despre demisiile de la ISU Prahova după incendiul de la pensiune, soldat cu moartea a 8 oameni.                     Arafat anunță măsurile după incendiul de la Ferma Dacilor           Arafat, după acuzațiile lui Piedone despre ambulanțele private de la Colectiv           Cornel Dinicu încearcă sa dea vina pe copii pentru incendiul de la Ferma Dacilor           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       Șefii ISU Prahova au fost demiși din cauza unor probleme în activitatea lor, nu din cauza scandalului iscat după incendiul de la pensiunea Ferma Dacilor, a spus Arafat.„Ei au avut o problemă constatată la nivelul Ministerului de Interne, care a constatat o problemă cu activitatea lor. Ceea ce se întâmplă foarte rar, s-a retras accesul la documente clasificate. Când ți se retrage accesul, înseamnă că e o problemă acolo. A fost o problemă de relații pe care nu trebuie să le ai cu firme, de anumite acțiuni care denotă că poate există o problemă de… sunt mai multe situații pentru care se retrage acest aviz. Odată retras avizul, nu mai poți exercita funcția care solicită să ai acest aviz, pentru că primești documente de acest fel. Și atunci pleci”, a explicat Arafat.„Dar nu era corelat neapărat cu Ferma Dacilor. Una din probleme a fost și Ferma Dacilor, dar nu neapărat că a fost acolo, sesizată”, a adăugat el.         Șeful DSU a vorbit și despre faptul că pensiunea a fost verificată pentru ultima dată în 2019 și, deși ar fi trebuit închisă, administratorii au primit doar avertismente.„Ăsta e și motivul pentru care a plecat încă un grup de oameni din cei care au fost în funcții. Adevărul este că - hai să zicem că în 2019 s-a făcut controlul, trebuia să închidă localul, nu l-au închis, asta era problema. 2020 și 2021 știm foarte bine cum au fost, tot sistemul a fost băgat în managementul pandemiei. În plus, HoReCa nu a prea funcționat, au fost limitări, restricții. Dar din 2022, trebuia să se ducă în control acolo, mai ales că aveau un raport cu niște constatări. Trebuia să meargă să verifice dacă aceste constatări au fost rezolvate”, a spus Arafat.„Sunt două explicații: una neutră și una care poate să fie cu un mare semn de întrebare. 1: nu le-a venit rândul, nu s-au gândit, au amânat în mod inocent. 2: a fost evitat controlul. Acest aspect nu-l mai stabilim noi. Ăsta este motivul pentru care este o anchetă la Parchet, care va stabili ce s-a întâmplat în perioada asta, dacă cineva a dat vreo decizie să nu se inspecteze sau dacă a fost o situație în care nu au ajuns la ei pentru că numărul e mare”, a spus șeful DSU.            Editor :  M.B.    
----------------------------------

  Exclusiv  Arafat, după acuzațiile lui Piedone despre ambulanțele private de la Colectiv: „Sunt minciuni de campanie electorală. E prea de tot” 
Actualitate
2024-01-11T00:12:12+02:00
         Șeful DSU, Raed Arafat, a declarat miercuri seară, la Jurnalul de Seară de la Digi24, că declarațiile lui Cristian Popescu Piedone despre ambulanțele private de la Colectiv sunt minciuni de campanie electorală. El a explicat că s-a discutat despre două ambulanțe care ar fi ajuns la locul tragediei în aceea noapte, însă că nu se știe ce s-a întâmplat cu una dintre ele și că cea de-a doua ar fi ajuns prea târziu, nemaiavând ce persoane să preia.                     Arafat anunță măsurile după incendiul de la Ferma Dacilor           Arafat, după acuzațiile lui Piedone despre ambulanțele private de la Colectiv           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor       Primarul Sectorului 5, Cristian Popescu Piedone a declarat, la Realitatea Plus, că Raed Arafat a refuzat ca ambulanțe private să preia răniții în noaptea în care a avut loc incendiul de la Colectiv, pe motiv că ar fi dăunat imaginii SMURD.Raed Arafat a explicat ulterior că aceste declarații sunt minciuni de campanie electorală, explicând că s-a discutat despre două ambulanțe care ar fi ajuns la locul tragediei în aceea noapte, însă că nu se știe ce s-a întâmplat cu una dintre ele, iar cea de-a doua ar fi ajuns prea târziu, nemaiavând ce persoane să preia.„Am auzit declarația și râd dintr-un motiv, pentru că este o revenire la o discuție lungă, de pe vremea Colectivului. S-a dovedit că erau în apropiere două ambulanțe private și am dat răspuns la asta. Au fost amândouă discutate în articole. A fost una a BGS-ului, dar nu știe nimeni ce s-a întâmplat cu ea. A doua era de la alt serviciu de ambulanță, care a zis că a fost acolo, că a intrat în zonă și că nu li s-a permis să ia pacient. S-a verificat, firma respectivă a fost cooperantă, mi-a dat ora exactă la care au fost. Au fost acolo la 00:21, iar la 00:20 a plecat ultimul pacient, deci ei au ajuns acolo, dar nu mai aveau ce să ia”, a explicat Raed Arafat la Digi24.Arafat spune că planul roșu al Bucureștiului nu prevede ca ambulanțele private să se deplaseze la zona catastrofei         De asemenea, șeful DSU a mai declarat că planul roșu al Bucureștiului nu prevede ca ambulanțele private să se deplaseze la zona catastrofei.„Al doilea lucru explicat la Colectiv este că planul roșu al Bucureștiului nu prevede ca ambulanțele private să se deplaseze la zona catastrofei. Noi, la planul roșu, alertăm o cantitate mare de ambulanțe ale SMURD-ului și Serviciului de Ambulanță. Aproape tot SMURD-ul și până la 30% din mașinile Serviciului de Ambulanță se trimite într-o zonă din asta. Cine înlocuiește SMURD-ul și Ambulanța pe urgențele de zi cu zi? Privatul începe să fie trimis, care e în acord cu Ambulanța pe cazurile simple, la urgențe”, a mai spus el.Totodată, a mai adăugat că „nu e rolul privatului să meargă la dezastru, ci să înlocuiască mașinile retrase”.„La Colectiv am retras aproape 60 de ambulanțe și crede cineva că în București s-au oprit urgențele? Nu. Cine le rezolvă? Privatul. Când trimit 60 de ambulanțe publice la fața locului au aceeași aparatură, aceeași pregătire, aceeași instruire și sunt pregătiți în sistem și privatul nu are o astfel de capacitate. Sunt câteva mașini, le trimiți, mașina firmei cutare are un fel de aparate, alta are alt fel, nu sunt pregătiți să lucreze împreună. Ei sunt mult mai pregătiți să deservească urgențele individuale”, a mai menționat Arafat.Șeful DSU spune că declarațiile făcute de primarul Sectorului 5 sunt minciuni de campanie electoralăMai mult, șeful DSU spune că declarațiile primarului Sectorului 5 sunt minciuni de campanie electorală.„Ce zice domnul Piedone să-mi dovedească că așa a fost. Nici măcar nu am vorbit. Nu am văzut o ambulanță privată acolo, nu am avut discuție cu dânsul pe treaba asta. Am destui martori pe lângă mine care să spună că așa ceva nu a fost. Noi aveam decedați în fața noastră și eu să mă duc să spun că nu vreau ambulanțe private că-mi strică imaginea e prea de tot. Sunt minciuni de campanie electorală, iar eu nici nu vreau să intru în campanii electorale, nici nu mă interesează și oricât vor încerca să mă tragă în discuții electorale voi rămâne în afara lor, pentru că nu mă interesează”, a conchis Raed Arafat.            Editor :  B.C.    
----------------------------------

 Un microbuz a rămas blocat sub un pasaj rutier, în Arad. Șase oameni au fost răniți 
Actualitate
2024-01-10T21:57:01+02:00
         Şase persoane au fost rănite, miercuri seară, după ce un microbuz cu pasageri s-a izbit de grinda unui pasaj rutier din Arad şi a rămas blocat când a vrut să treacă pe sub acesta.          Accidentul a avut loc sub pasajul rutier peste calea ferată care leagă centrul municipiului Arad de cartierul Grădişte.Conform Serviciului de Ambulanţă Judeţean (SAJ), în microbuz se aflau 10 persoane, iar şase dintre acestea au fost rănite din cauza impactului violent. Un bărbat în vârstă de 25 de ani a fost transportat la spital, iar celelalte cinci victime, care au răni uşoare, au primit îngrijiri la locul accidentului, pentru că nu au vrut să meargă la spital.Pasagerii din microbuz au afirmat că şoferul era atent la ecranul dispozitivului GPS şi nu a observat indicatorul care limitează înălţimea vehiculelor la doi metri pentru trecerea sub pasaj.Reprezentanţii Inspectoratului de Poliţie Judeţean Arad au declarat, pentru Agerpres, că persoana transportată la spital este şoferul, iar acesta va fi cercetat pentru vătămare corporală din culpă.            Editor :  I.C    
----------------------------------

 Ministerul Culturii a demarat procedura de contractare a lucrărilor de punere în siguranță a Palatului „Cantacuzino” 
Timp liber
2024-01-10T21:37:05+02:00
         Ministerul Culturii a publicat anunţul pentru contractarea lucrărilor de punere în siguranţă a Palatului „Cantacuzino”, care găzduieşte Muzeul Naţional „George Enescu”, a anunţat ministrul Raluca Turcan.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Ministrul Culturii a scris, miercuri, pe Facebook, că termenul de depunere a ofertelor este 16 ianuarie, iar cel de execuţie a lucrărilor de punere în siguranţă este de 45 de zile de la emiterea ordinului de începere a acestora. Raluca Turcan a punctat că la finalul anului trecut a decis să nu prelungească contractul de execuţie a lucrărilor de restaurare şi consolidare, întrucât la sfârşitul perioadei prevăzute în contract lucrarea era realizată în proporţie de doar 25% şi că procedura prevede ca, până la reluarea lucrărilor, Palatul „Cantacuzino” să fie pus în siguranţă, pentru a nu se degrada. Ministrul Turcan a explicat că, pentru că nu îşi doreşte repetarea situaţiei anterioare, ca o semnătură să dureze câteva luni sau hârtiile „să se plimbe cu lunile între părţile implicate”, s-a asigurat de: realizarea rapidă a lucrărilor de punere în siguranţă a „Palatului Cantacuzino”, demararea cât mai rapidă a procedurilor de achiziţii pentru lucrările de restaurare şi consolidare rămase de executat, luarea măsurilor legale impuse de această „situaţie critică”.            Editor :  A.C.    
----------------------------------

 Vacanțe mai scumpe în 2024. Grecia, Spania, Italia și Bali au anunțat noi taxe pentru turiști 
Externe
2024-01-10T20:49:09+02:00
         Anul 2024 aduce noi taxe pe care turiștii trebuie să le plătească, pe lângă cazare, mâncare și bilete de avion. Grecia a introdus taxa de climă. Guvernul elen vrea să strângă bani ca să reconstruiască zonele afectate de fenomenele meteo extreme. Alte destinații preferate de români impun taxe menite să combată turismul excesiv.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Guvernul din Grecia a înlocuit taxa turistică cu taxa de climă. Aceasta nu face excepție și se aplică tot turiștilor, iar banii obținuți vor fi folosiți pentru ajutoare în caz de dezastre naturale sau pentru reconstrucția zonelor afectate de incendii și inundații.În perioada martie - octombrie, atunci când sunt cele mai aglomerate luni, pentru o noapte într-un hotel de două stele, taxa va fi de 1,5 euro și ajunge la 10 euro dacă hotelul are 5 stele.Iar în perioada noiembrie - februarie, taxarea este mai mică. Adică începe de la 0,5 euro pe noapte, dacă este hotel de una sau două stele și ajunge la 4 euro dacă este cazare de 5 stele.         În Barcelona, de mai bine de 10 ani turiștilor li se percepe taxă. Anul trecut, taxa municipală era de 2,75 euro, dar de anul acesta crește la 3,25 euro.Taxă turistică va fi de anul acesta și în Valencia. Va fi achitată de cei care se cazează în hoteluri, pensiuni, apartamente și campinguri. Vizitatorii trebuie să plătească între 50 de cenți și 2 euro pe noapte.Și pasagerii navelor de croazieră vor plăti 1 euro și jumătate pe zi.Dacă aveți în plan o vacanță în Bali, pregătiți mai mulți bani. Taxa pentru turiști este 8,8 euro.Veneția este unul dintre cele mai supra-aglomerate orașe din Europa. Vizitatorii trebuie să plătească o taxă de 5 euro pentru a intra în weekendurile de vârf. Cei care vin la Veneția, de exemplu, doar pentru cină sau pentru un concert după ora 4 după amiaza nu trebuie să plătească.            Editor :  I.C    
----------------------------------

  Foto  Val de arestări în Ecuador. Președintele a declarat război crimei organizate: Sunt peste 20.000 de terorişti 
Externe
2024-01-11T00:47:45+02:00
         ACTUALIZARE Preşedintele ecuadorian Daniel Noboa a declarat miercuri că ţara se află în „stare de război” după câteva zile de violenţe comise de membri ai unor grupuri criminale, al căror număr l-a estimat la „peste 20.000” şi pe care i-a descris drept „terorişti”, notează AFP, preluat de Agerpres.            Preşedintele ecuadorian Daniel Noboa a declarat miercuri că ţara se află în „stare de război” după câteva zile de violenţe comise de membri ai unor grupuri criminale. Foto: Profimedia Images   Deschide galeria foto        Preşedintele ecuadorian Daniel Noboa a declarat miercuri că ţara se află în „stare de război” după câteva zile de violenţe comise de membri ai unor grupuri criminale. Foto: Profimedia ImagesPreşedintele ecuadorian Daniel Noboa a declarat miercuri că ţara se află în „stare de război” după câteva zile de violenţe comise de membri ai unor grupuri criminale. Foto: Profimedia ImagesPreşedintele ecuadorian Daniel Noboa a declarat miercuri că ţara se află în „stare de război” după câteva zile de violenţe comise de membri ai unor grupuri criminale. Foto: Profimedia ImagesPreşedintele ecuadorian Daniel Noboa a declarat miercuri că ţara se află în „stare de război” după câteva zile de violenţe comise de membri ai unor grupuri criminale. Foto: Profimedia ImagesPreşedintele ecuadorian a decretat starea de „conflict armat intern”. Foto: Profimedia,     În represalii la presiunile guvernului, bandele implicate în traficul de droguri au lansat de la începutul săptămânii o ofensivă brutală care s-a soldat cu cel puţin zece morţi. „Suntem în stare de război şi nu putem ceda în faţa acestor grupări teroriste”, a declarat Daniel Noboa la Radio Canela după ce marţi a instituit în ţară stare de „conflict armat intern”.          În baza acestei măsuri, el a ordonat forţelor armate să „neutralizeze” puternicele grupuri criminale având legături cu carteluri ale drogurilor din Mexic şi Columbia. Criza a fost declanşată de evadarea, duminică, a lui Adolfo Macias, alias „Fito”, şeful principalei organizaţii criminale din ţară, Los Choneros, deţinut într-o închisoare de înaltă securitate din Guayaquil (sud-vest). „Luptăm pentru pacea naţională, luptăm şi împotriva grupărilor teroriste care numără în prezent peste 20.000 de membri”, a adăugat Daniel Noboa, 36 de ani, ales în noiembrie cu promisiunea de a restabili siguranţa în ţară. „Nu vom ceda”, a dat asigurări cel mai tânăr preşedinte din istoria ţării. Preşedintele ecuadorian a stârnit furia traficanţilor de droguri anunţând construirea de închisori de înaltă securitate în stilul omologului său salvadorian, Nayib Bukele, în „războiul” său împotriva grupărilor criminale. „Acest guvern ia măsurile necesare pe care nimeni nu a vrut să le ia în ultimii ani”, a insistat Daniel Noboa, citat de AFP.-----Autorităţile din Ecuador au anunţat miercuri arestarea a 70 de suspecţi în cadrul războiului cu crima organizată. Operaţiunile poliţiei au avut loc la o zi după ce mai mulţi bărbaţi înarmaţi au luat cu asalt un post de televiziune în timpul unei transmisiuni în direct.În raziile din întreaga ţară au fost confiscate de asemenea arme de foc, muniţii, explozivi, dispozitive incendiare şi vehicule, a comunicat poliţia. Au fost eliberaţi trei poliţişti răpiţi de bandele de infractori şi au fost reţinuţi 17 deţinuţi evadaţi, relatează Reuters, citată de Agerpres.Preşedintele ecuadorian Daniel Noboa, care a decretat luni starea de urgenţă, iar marţi starea de „conflict armat intern”, a emis marţi un decret prin care 22 de grupări infracţionale sunt desemnate ca organizaţii teroriste, iar comandantul armatei, Jaime Vela, a afirmat într-un discurs că „toate aceste grupuri sunt acum obiective militare”.Situaţia de securitate din Ecuador s-a deteriorat recent, menţionează Reuters.Marţi, televiziunea TC a fost atacată cu arme, la Guaiaqul, iar mai mulţi jurnalişti şi alţi angajaţi au fost luaţi ostatici. Strigătele şi focurile de armă s-au auzit în direct.La sfârşitul săptămânii trecute şi începutul celei curente luni au evadat din închisori doi gangsteri - Adolfo Macias, zis Fito, considerat inamicul public numărul 1, lider al grupării criminale Los Choneros, care conform experţilor are circa 8000 de membri, respectiv unul din conducătorii unei alte bande puternice în domeniul drogurilor, Los Lobos.Rata omorurilor în Ecuador a ajuns anul trecut la 46,5 la suta de mii de locuitori, cea mai înaltă din istoria ţării andine odinioară paşnice şi una din cele mai ridicate din America Latină.Mai multe bande cu legături cu cartelurile mexicane luptă pentru controlul rutelor de trafic al drogurilor prin Ecuador, care este o ţară importantă de tranzit pentru cocaina din America de Sud.            Editor :  M.B.    
----------------------------------

 Un candidat la alegerile din Pakistan a fost împușcat mortal în timp ce își făcea campanie electorală din ușă în ușă 
Externe
2024-01-10T20:31:21+02:00
         Un candidat la alegerile din Pakistan a fost împușcat mortal miercuri, în timp ce se afla în campanie electorală, a declarat poliția, un incident care stârnește îngrijorări în rândul liderilor politici, care se tem că atacurile în creștere ar putea amenința desfășurarea alegerilor din 8 februarie, transmite Reuters.         Niciun grup nu a revendicat atacul care a ucis trei persoane, inclusiv pe Malik Kaleem Ullah, un candidat independent înscris în cursa pentru a obține un loc în parlamentul local din Khyber Pakhtunkhwa. Șeful poliției din Waziristanul de Nord, Rohan Zaib Khan, a declarat pentru Reuters că Kaleem Ullah făcea campanie din ușă în ușă când a fost atacat.Mir Aslam Buledi, un candidat la Adunarea Națională al Ligii Musulmane Pakistaneze Nawaz (PML-N) din provincia sud-vestică Balochistan, a fost grav rănit într-un atac armat, a mai spus un oficial.Alegerile din această țară din Asia de Sud, care se confruntă cu probleme politice și economice, au fost programate pentru 8 februarie, după mai multe amânări. Săptămâna trecută, Senatul a adoptat o rezoluție fără caracter obligatoriu pentru a amâna și mai mult alegerile, invocând preocupări legate de securitate și o iarnă aspră în zonele nordice.Militanții islamiști, care vor să răstoarne guvernul și să-și instaleze propria lor versiune a legii islamice în țara predominant musulmană, cu 241 de milioane de locuitori, și-au intensificat atacurile după revocarea unui acord de încetare a focului încheiat cu guvernul, la sfârșitul anului 2022.            Editor :  B.C.    
----------------------------------

 Un pasager s-a îmbarcat într-un Boeing 777, apoi a deschis o ușă și a căzut pe pistă 
Externe
2024-01-10T19:52:30+02:00
         Un pasager al companiei Air Canada a deschis ușa unui și a căzut de la aproximativ 6 metri, direct pe pistă, relatează Business Insider.         Un reprezentant al companiei aeriene a declarat pentru Business Insider că incidentul a implicat un Boeing 777 pe Aeroportul Internațional Toronto Pearson.Reprezentantul a spus că pasagerul „s-a îmbarcat în aeronavă în mod normal”, dar apoi a deschis o ușă a avionului, în loc să se ducă la locul său.Persoana a suferit răni în urma căderii, iar serviciile de urgență au fost chemate la fața locului, au mai spus reprezentanții companiei.         Datele de la Flightradar24 arată că zborul Air Canada de luni de la Toronto la Dubai a decolat cu aproape șase ore întârziere. Era programat să aibă la bord 319 pasageri.„Putem confirma că toate procedurile noastre aprobate de îmbarcare și operare în cabină au fost respectate; continuăm să analizăm incidentul”, a spus un reprezentant al companiei aeriene.Este a doua oară în mai puțin de o săptămână când comportamentul neobișnuit al unui pasager a întârziat unul dintre zborurile companiei aeriene.Miercurea trecută, Air Canada a deviat un zbor după ce un pasager de 16 ani a agresat un membru al familiei.           
----------------------------------

 Vladimir Putin spune că se simte în formă pentru a conduce Rusia în continuare: „Am în mine putere și energie” 
Externe
2024-01-10T19:50:10+02:00
         Preşedintele Rusiei, Vladimir Putin, care se pregăteşte să candideze pentru încă un mandat la alegerile din martie, a declarat că se consideră în formă pentru a-şi asuma în continuare frâiele ţării, în ciuda vârstei înaintate, relatează miercuri dpa, citată de Agerpres.         „Simt că am în mine puterea, energia de a munci pentru a îndeplini sarcinile cu care se confruntă ţara”, a spus Putin, în vârstă de 71 de ani, într-o vizită, miercuri, în regiunea Ciukotka din Extremul Orient rus.Vladimir Putin a subliniat că este „om în toată firea” şi că se simte ca un tată care este fericit pentru succesele altora din familie, a consemnat TASS.Vizita sa în capitala regională Anadîr s-a înscris între apariţiile de campanie ale liderului de la Kremlin.         Controlul exercitat de statul rus asupra votului programat pentru 17 martie nu permite niciun alt rezultat decât o victorie a lui Putin. Totuşi, acesta încearcă să asigure o prezenţă ridicată la vot, mobilizând sprijinul publicului pentru leadershipul său.La Anadîr, unde este frig aproape tot timpul anului, Vladimir Putin a vizitat o seră de roşii, a vorbit cu cetăţeni şi a făcut unele dezvăluiri cu privire la viaţa personală.Liderul de la Kremlin a afirmat că face exerciţii două ore pe zi şi a mai mărturisit că în timpul studiilor sale la drept a dobândit şi o calificare de tâmplar, câştigând o sumă bunicică din producerea de ferestre.Preşedintele rus a promis, totodată, că se va ocupa de rezolvarea unor probleme regionale, ca de exemplu lipsa serviciilor de obstetrică în Ciukotka.            Editor :  B.C.    
----------------------------------

  Video  Subprefectul Vasluiului a fost surprins în costum de „joker” în Brazilia, în timp ce drumurile din județ erau blocate de zăpadă 
Actualitate
2024-01-10T19:24:49+02:00
         În timp ce drumurile din Vaslui erau blocate din cauza zăpezii, subprefectul județului era costumat și pregătit de dans.                     Ciclonul polar a făcut ravagii în țară           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Imaginile au fost surprinse în Brazilia, în cadrul unei școli de samba.Subprefectul județului Vaslui a venit cu o explicație. Mircea Gologan, subprefect: „În acele excursii era inclus și o vizită la o școală de samba. Eram acolo, în cadrul școlii, toată lumea era costumată pentru că ne prezentau istoria costumelor acelei școli samba. Până la urmă eu nu consider că am greșit cu ceva. Eu zic că-mi fac treaba cât pot de corect, n-are nicio problemă funcția și demnitatea cu mersul în concediu, și era într-o chestie organizată, nu m-am dus pe stradă”.            Editor :  A.C.    
----------------------------------

 O femeie a fost bătută și violată de fostul iubit, într-o școală din Cugir. Agresorul ei, arestat preventiv 
Actualitate
2024-01-10T19:21:07+02:00
         O femeie din Alba a fost bătută și violată de fostul iubit. Agresiunea s-a petrecut luni seara, chiar în școala în care victima lucrează ca femeie de serviciu. Femeia s-a dus la poliție și a povestit totul, iar bărbatul, care avea și ordin de protecție emis de instanță, a fost reținut și, ulterior, arestat preventiv, scrie ProAlba.ro.         Ororile s-au petrecut luni seara, în timp ce femeia de 54 de ani se afla la muncă, în școala din Cugir unde lucrează ca femeie de serviciu.Cei doi avuseseră în trecut, timp de mai mulți ani, o relație de concubinaj. În urma despărțirii, din cauza amenințărilor repetate din partea fostului partener, femeia a obținut în instanță un ordin de protecție împotriva bărbatului, pe o perioadă de 6 luni.Luni seara, după orele de curs, individul de 60 de ani a mers peste ea la școală. A lovit-o de mai multe ori, după care a forțat-o să întrețină relații sexuale cu el.         "Din cercetări, a rezultat că, în seara zilei de 8 ianuarie 2024, acesta s-ar fi deplasat la locul de muncă al fostei sale concubine, încălcând astfel ordinul de protecție emis de instanța de judecată la data de 15 noiembrie 2023. Acesta ar fi devenit violent și ar fi agresat-o pe femeia, în vârstă de 54 de ani, aplicându-i lovituri în zona capului, iar sub amenințarea cu alte acte de violență, ar fi determinat-o să întrețină cu el raporturi sexuale", au transmis reprezentanții IPJ Alba.Întreaga scenă a fost surprinsă de camerele de supraveghere din școală. Femeia a reușit să scape, într-un final, din mâinile agresorului ei și a dat alerta. Bărbatul a fost reținut pe loc de polițiști pentru 24 de ore, iar a doua zi a fost arestat preventiv pentru 30 de zile.Individul este cercetat pentru viol, încălcarea ordinului de protecție și lovire sau alte violențe.             Editor :  Izabela Zaharia    
----------------------------------

 OMS spune că situaţia umanitară din Fâşia Gaza este de nedescris: „Oamenii stau cu orele la cozi pentru a face rost de puțină apă” 
Externe
2024-01-10T19:11:38+02:00
         Situaţia umanitară din Fâşia Gaza este „de nedescris” şi distribuirea ajutorului se confruntă cu obstacole „aproape insurmontabile”, a denunţat miercuri directorul general al Organizaţiei Mondiale a Sănătăţii (OMS), după luni de bombardamente ale armatei israeliene, informează AFP, citată de Agerpres.         „Oamenii stau la cozi cu orele pentru a obţine o cantitate mică de apă, care nu este poate curată, sau pâine, care de una singură nu este suficient de nutritivă. Doar 15 spitale funcţionează, chiar şi parţial. Lipsa de apă potabilă şi salubrizare şi condiţiile de viaţă suprapopulate creează un mediul ideal pentru propagarea bolilor”, şi-a exprimat dezolarea directorul general al OMS, Tedros Adhanom Ghebreyesus, în timpul unei conferinţe de presă la Geneva.Tedros Adhanom Ghebreyesus a lansat din nou un apel la o încetare imediată a focului sau cel puţin la punerea în aplicare a unor culoare umanitare securizate, care ar permite distribuirea mai amplă a ajutorului pe teritoriul palestinian.Nordul Fâșiei Gaza nu este accesibil pentru misiuni ale OMS din 26 decembrieNordul, unde s-au concentrat bombardamentele şi luptele în primele săptămâni ale războiului dintre Israel şi mişcarea islamistă Hamas, nu este accesibil pentru misiuni ale OMS din 26 decembrie. Şapte misiuni au trebuit să fie anulate din cauza lipsei unei asigurări suficiente că aceste convoaie nu vor fi vizate.         Pe plan mai larg, „furnizarea ajutorului umanitar în Gaza continuă să se lovească de provocări aproape insurmontabile: severe restricţii de deplasare din cauza bombardamentelor, penuria de carburant şi comunicaţiile perturbate împiedică OMS şi partenerii săi să ajungă la cei care au nevoie de el”, a afirmat Tedros Adhanom Ghebreyesus.„Noi avem proviziile, echipele şi planurile în vigoare. Ceea ce noi nu avem este accesul”, a insistat el, cerând Israelului să „dea autorizarea de a livra ajutor umanitar”.Războiul a fost declanşat de atacul din 7 octombrie al mişcării islamiste palestiniene Hamas pe teritoriul israelian, atac care s-a soldat cu circa 1.140 de morţi, majoritatea civili.Drept represalii, Israelul a jurat că va „distruge” Hamas la putere în Fâşia Gaza şi a lansat o ofensivă în acest teritoriu palestinian, ofensivă care a făcut cel puţin 23.357 de morţi, majoritatea femei, adolescenţi şi copii, potrivit bilanţului de miercuri al Ministerului Sănătăţii al Hamas.            Editor :  B.C.    
----------------------------------

 Românii din străinătate vor avea acces online la servicii consulare. Legea a fost promulgată 
Actualitate
2024-01-10T19:09:31+02:00
         Preşedintele Klaus Iohannis a promulgat, miercuri, legea care prevede că românii din afara graniţelor ţării pot accesa servicii consulare online.         Actul normativ are ca obiect de reglementare modificarea şi completarea Legii nr. 62/2019 privind activitatea consulară, în sensul creşterii gradului de digitalizare a serviciilor consulare, prin introducerea posibilităţii ca cetăţenii să poată accesa servicii consulare online, fără a fi nevoiţi să se prezinte la sediul misiunii diplomatice sau al oficiului consular."Cererea de servicii consulare se depune personal sau, după caz, se transmite în format electronic. În funcţie de tipul de serviciu consular solicitat şi de opţiunea titularului cererii, documentele eliberate în cadrul activităţii consulare se ridică personal sau, după caz, se expediază prin servicii de curierat, cu suportarea cheltuielilor de expediţie de către solicitanţi ori se transmit în format electronic, după ce au fost emise şi semnate cu semnătură electronică calificată. Categoriile de servicii consulare care se pot solicita, respectiv presta în format electronic, documentele eliberate care se pot expedia prin servicii de curierat, procedura de depunere şi soluţionare a cererilor respective, precum şi orice alte aspecte conexe se stabilesc prin ordin al ministrului afacerilor externe", prevede legea.Actul normativ mai stipulează că sistemul informatic pentru managementul integrat al serviciilor pentru cetăţeni, prin care sunt procesate cererile de servicii consulare, se înregistrează cetăţenii români aflaţi în străinătate, se procesează şi se centralizează evaluările, sugestiile şi propunerile venite de la cetăţeni, se poartă corespondenţa interinstituţională, se ţine evidenţa cazurilor de asistenţă şi protecţie consulară, se emit şi se eliberează, după caz, documente specifice."Diplomaţii cu atribuţii consulare şi funcţionarii consulari utilizează, după caz, semnături electronice calificate", se mai arată în lege.Ordinul ministrului Afacerilor Externe se emite în termen de 90 de zile de la data intrării în vigoare a prezentei legi.            Editor :  I.C    
----------------------------------

 Spionajul ucrainean lansează un serviciu de chatbot care ajută rudele soldaţilor ruşi dispăruţi să afle ce s-a întâmplat cu ei 
Externe
2024-01-10T18:49:22+02:00
         Ucraina înfiinţează un serviciu de chatbot online care le va permite rudelor soldaţilor ruşi dispăruţi în Ucraina să verifice dacă este confirmată moartea lor sau dacă sunt deţinuţi ca prizonieri de război, au anunţat miercuri oficiali de la Kiev, relatează Reuters.         Kievul speră că această măsură va pune presiune asupra Moscovei, la 22 de luni de la invazia pe scară largă declanşată asupra Ucrainei, pe măsură ce tot mai mulţi ruşi de acasă caută răspunsuri despre soarta soldaţilor dispăruţi, potrivit News.ro.Chatbotul, numit „Vreau să găsesc” în limba rusă, va funcţiona pe aplicaţia Telegram, extrem de populară atât în Rusia, cât şi în Ucraina.„Cetăţenii ruşi se pot adresa oficial acestui proiect pentru a obţine informaţii obiective despre rudele lor, care le sunt ascunse de către regimul de guvernare din Federaţia Rusă”, a spus Andrii Iusov, purtător de cuvânt al agenţiei de informaţii a armatei ucrainene, GUR, care se ocupă de negocierile pentru schimburile de prizonieri.         Ucraina şi Rusia au făcut schimburi de prizonieri pe tot parcursul războiului. Cel mai mare dintre acestea a avut loc săptămâna trecută, când 230 de prizonieri ucraineni - majoritatea soldaţi, dar şi şase civili - au fost înapoiaţi Kievului în schimbul a 248 de soldaţi ruşi.Proiectul va colecta informaţii despre soldaţii dispăruţi de la cei care folosesc chatbotul şi le va verifica în bazele de date ucrainene cu soldaţi ruşi ucişi, capturaţi sau dispăruţi.Una dintre persoanele care au prezentat miercuri proiectul a fost Irina Krînina, care s-a prezentat ca fiind cetăţean rus şi co-fondator al unei mişcări civice care urmăreşte găsirea şi readucerea acasă a soldaţilor ruşi.„Dacă primim răspunsul potrivit, de exemplu că ruda dumneavoastră este ţinută captivă în Ucraina, vă puteţi înscrie pentru o consultare şi vom organiza un apel video pentru a confirma (identitatea persoanei)”, a spus ea.„Acest lucru va da posibilitatea ruşilor să meargă la autorităţile lor şi, pe baza acestui apel video, să ceară ca (soldatul) să fie inclus într-un schimb de prizonieri”, a explicat Krînina.            Editor :  M.B.    
----------------------------------

 VIDEO. „Fum de mare”: Un fenomen rar a fost surprins la Marea Neagră. Experții spun că are loc o dată la câțiva ani 
Sci-tech
2024-01-10T18:16:03+02:00
         Un fenomen rar a fost surprins la Marea Neagră. Din apa mării a ieșit un abur, care a format un „fum de mare”.                     2024 ar putea aduce alte recorduri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Locuitorii din Constanța, dar și turiștii care s-au aflat în zona Cazinoului au admirat imaginea impresionantă.Diferența de temperatură dintre apa mării și cea a aerului a format un abur.Fenomenul se formează când e vânt, iar diferența de temperatură face ca apa să se evapore.Fenomenul a fost vizibil în zona Cazinoului din Constanța, iar experții spun că are loc o dată la mai mulți ani.            Editor :  B.C.    
----------------------------------

 Parlamentul turc ar putea dezbate în câteva săptămâni protocolul de aderare a Suediei la NATO 
Externe
2024-01-10T18:12:39+02:00
         Plenul parlamentului Turciei ar putea dezbate în câteva săptămâni protocolul de aderare a Suediei la NATO, a anunţat miercuri liderul grupului parlamentar al partidului AKP, Abdullah Guler.         El a declarat în parlament că la reluarea activităţii forului legislativ, în 16 ianuarie, va avea discuţii despre alte subiecte şi ar putea include pe agendă „în următoarele săptămâni” chestiunea aderării Suediei la organizaţia nord-atlantică. El nu a specificat însă o dată exactă, relatează Reuters, citată de Agerpres.Comisia de afaceri externe a parlamentului turc a aprobat în decembrie protocolul de aderare a Suediei la NATO, acesta fiind primul pas al procesului de ratificare. Înainte de promulgarea legii de către preşedintele Recep Tayyip Erdogan, protocolul trebuie să fie aprobat şi de plenul legislativului de la Ankara.La finalul lunii octombrie a anului trecut, Erdogan a înaintat proiectul de lege parlamentului spre ratificare, într-o decizie salutată de NATO şi Stockholm.         Suedia şi Finlanda au prezentat cereri oficiale de aderare la NATO la câteva luni după începerea agresiunii ruse în Ucraina în 24 februarie 2022.Aderarea Finlandei s-a produs în aprilie 2023, dar candidatura Suediei a fost blocată de Turcia şi Ungaria.Majoritatea statelor membre ale Alianţei Nord-Atlantice au ratificat rapid protocolul de aderare a Suediei, însă Ankara a invocat temeri legate mai ales de cooperarea în domeniul securităţii.            Editor :  M.B.    
----------------------------------

  Video  „Am tăiat patru mâini în două ore”. Mulți copii ajung în stare gravă la spital, mutilați de petarde. Avertismentul medicilor 
„Am tăiat patru mâini în două ore”. Mulți copii ajung în stare gravă la spital, mutilați de petarde. Avertismentul medicilor
2024-01-10T18:08:35+02:00
         Distracțiile aparent inofensive din preajma sărbătorilor - petardele - au lăsat urme adânci în rândul multor copii: arsuri și traumatisme sau chiar amputarea unui braț. Medicii de la Spitalul de Copii Grigore Alexandrescu atrag atenția că mulți copii rămân mutilați. Poliția Română a deschis peste 1.000 de dosare penale în perioada sărbătorilor.                     Părinții care au copii la creșă sau la grădiniță pot primi până la 1.500 de lei           Cornel Dinicu încearcă sa dea vina pe copii pentru incendiul de la Ferma Dacilor           O mamă și cei 7 copii ai ei au ajuns la spital în stare gravă           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor        Costin are 7 ani și jumătate și este internat de aproape 2 săptămâni la Spitalul Grigore Alexandrescu. I-a explodat o petardă în mână.Costin: Am luat-o și nu am văzut când a luat foc. Am ținut-o în mână, că nu avea ață și trebuia ținută în mână și nu am văzut că a luat foc și a bubuit în mâna mea.         Mama lui Costin: Ar trebui să interzică petardele astea, uitați ce cauzează copiilor. Are degetele spintecate, sparte.Le-a găsit la poartă, la niște vecini care au dat la 12 noaptea.La spitalul Grigore Alexandrescu, în perioada sărbătorilor au ajuns la camera de gardă și câte 10-12 pacienți cu arsuri sau diferite traumatisme, din cauza petardelor. În acest moment mai sunt internați patru copii.Prof. dr. Dan Enescu, șef secție chirugie plastică: Am tăiat patru mâini în două ore. Mi-am făcut anul nou la Sinaia. În mijlocul Sinaiei, două gherete gâfâiau de petarde și-și cumpărau ăia în prostie, coadă ...Vezi și tu cum te bucuri. Să te bucuri ca să mai existe și anul următor, nu să te bucuri anul următor fără o mână, fără un picior, fără un deget...Raluca Alexandru, medic primar chirugie plastică: Noi anunțăm poliția, poliția vine, îi interoghează și atât. Ar trebui să existe și pentru părinți, în străinătate există amenzi care se dau și părinții sunt mult mai atenți. Niciun părinte nu își dorește, dar nu realizează.În momentul în care polițiștii sunt sesizați de medici, deschid dosare penale.Angelo Badea, director adjunct Direcția arme, Explozivi și Substanțe Periculoase: Au fost indisponibilizate 141.735 kg articole pirotehnice, în valoare de peste 6 milioane de lei. Au fost constituite 1.070 de dosare penale, în cadrul cărora s-au constatat 1.200 infracțiuni și au fost aplicate 600 de amenzi, în valoare de un milion de lei.Costin: Dragi copii, vă rog eu din suflet să nu mai puneți mâna pe petarde, sunt foarte periculoase. Și la poliție să le confiște, sunt periculoase.            Editor :  I.C    
----------------------------------

  Video  Digistoria – cele mai importante evenimente petrecute pe 10 ianuarie 
Digistoria – cele mai importante evenimente petrecute pe 10 ianuarie
2024-01-10T17:57:15+02:00
                     Digistoria – cele mai importante evenimente petrecute pe 11 ianuarie           Digistoria – cele mai importante evenimente petrecute pe 9 ianuarie           Digistoria – cele mai importante evenimente petrecute pe 6 ianuarie           Digistoria – cele mai importante evenimente petrecute pe 5 ianuarie           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale       1863 - PRIMUL METROU         Acum 161 de ani a fost deschisă prima linie publică de transport subteran. Călătorii au putut merge pe sub Londra, între stațiile Paddington și Farringdon.Construcția liniei de 6 km a durat trei ani. Călătoria de la un capăt la celălalt dura 18 minute. În primul an, 9,5 milioane de oameni au folosit noua linie de metrou.Primele garnituri erau trase de locomotive cu abur, ceea ce provoca poluare mare. Electrificarea a început în 1905. În prezent, metroul londonez are 402 km de linii.         49 î. Hr. ZARURILE AU FOST ARUNCATEIulius Cezar a sfidat Senatul roman și a trecut râul Rubicon în fruntea armatelor sale. În același timp, se zice că a spus "alea iacta est", adică zarurile au fost aruncate.Râul Rubicon era frontiera între Galia și Italia. Niciun general nu avea voie să treacă râul în fruntea armatei. Cel care făcea asta era condamnat automat la moarte.Cezar începe astfel un război civil pe care îl câștigă. Este începutul transformării Romei în imperiu. "A trece peste Rubicon" înseamnă și azi depășirea unui punct de cotitură.1475 - VICTORIE STRĂLUCITĂO armată otomană de 120.000 de oameni a ajuns lângă Vaslui, unde a dat peste 40.000 de moldoveni, în frunte cu Ștefan cel Mare. Turcii erau de trei ori mai mulți.În ciuda diferenței numerice, Ștefan cel Mare a câștigat Bătălia de la Vaslui. A fost o înfrângere decisivă pentru otomani. Cronicile spun că pierd o treime din armată.Ștefan cel Mare este numit "atlet al lui Hristos" de către Papă. Domnitorul moldovean a spus că victoria a fost a lui Dumnezeu. Mănăstirea Voroneț omagiază lupta.            Editor :  B.C.    
----------------------------------

 O femeie în scaun cu rotile căzută între șine a scăpat cu viața după ce trenul a trecut peste ea 
Externe
2024-01-10T17:56:41+02:00
         Un tren a trecut marţi peste o pensionară care era căzută între şine în scaunul ei cu rotile electric, iar din fericire femeia a scăpat aproape nevătămată din accident, a informat miercuri poliţia elveţiană, transmite AFP, preluată de Agerpres.          Accidentul s-a produs marţi după-amiaza în gara Kaiseraugst, nu departe de Basel, în nord-vestul Elveţiei, a declarat poliţia cantonală din Aargau. Femeia în vârstă de 70 de ani „a avut şi mult noroc în ghinionul de a rămâne blocată între şine” pentru că a rămas imobilizată exact la mijlocul distanţei dintre cele două şine. Trenul care a trecut pe deasupra sa a atins-o foarte uşor, conform poliţiei. Pensionara a fost spitalizată, la fel ca şi o altă persoană aflată pe peron. Ea a fost uşor rănită de părţi ale scaunului cu rotile ce au fost transformate în proiectile. Accidentul a perturbat traficul feroviar la gara Kaiseraugst timp de câteva ore.            Editor :  A.C.    
----------------------------------

  Galerie Foto  Incident bizar în New York. Polițiștii s-au luat la bătaie cu mai mulți bărbați din cauza unui tunel săpat în secret într-o sinagogă 
Externe
2024-01-10T17:31:54+02:00
         O încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn, transmite The Guardian.            O încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia Images   Deschide galeria foto        O încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia ImagesO încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia ImagesO încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia ImagesO încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia ImagesO încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia ImagesO încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia ImagesO încăierare a izbucnit între poliţie şi mai multe persoane care au săpat un tunel ilegal secret în sinagoga din Brooklyn. FOTO: Profimedia Images,     Un grup de bărbaţi aparţinând unei comunităţi evreieşti hasidice din New York au fost arestaţi luni, pe fondul unei dispute legate de un tunel ilegal săpat în secret în partea laterală a unei sinagogi istorice, care între timp a fost închisă.Acţiunea forţelor de ordine, după ce tunelul a ieşit la iveală, a dus la o încăierare între poliţie şi cei care creaseră pasajul şi care doreau ca acesta să rămână.         Sediul mondial Chabad-Lubavitch, situat în cartierul Crown Heights din Brooklyn, în New York, a fost marţi în haos, în timp ce liderii evrei şi poliţia s-au confruntat cu ceea ce rabinul Motti Seligson, purtător de cuvânt al Chabad, a numit un „grup de studenţi extremişti”.Clădirea atrage mii de vizitatori în fiecare anClădirea a fost cândva casa liderului mişcării evreieşti ortodoxe, rabinul Menachem Mendel Schneerson, şi atrage mii de vizitatori în fiecare an. Schneerson a condus Chabad-Lubavitch timp de mai bine de patru decenii înainte de moartea sa în 1994, revigorând o comunitate religioasă hasidică care fusese devastată de Holocaust.Seligson a declarat că studenţii rebeli din interiorul mişcării au „spart în secret zidurile clădirii libere din spatele sediului central, creând un pasaj subteran sub un rând de clădiri de birouri şi săli de conferinţe care, în cele din urmă, s-a conectat la sinagogă”.O echipă de constructori a fost adusă luni pentru a repara pereţii deterioraţi, dar a fost întâmpinată cu proteste din partea celor care au creat tunelul.„Aceste eforturi au fost întrerupte de extremiştii care au spart zidul de la sinagogă, vandalizând sanctuarul, într-un efort de a-şi păstra accesul neautorizat”, a declarat Seligson.Motivul pentru care a fost creat tunelul este necunoscut Motivul creării tunelului rămâne nedeclarat.Un purtător de cuvânt al Departamentului de Poliţie din New York (NYPD) a declarat că ofiţerii au fost chemaţi la clădire luni după-amiază pentru a răspunde unui grup turbulent care încălca proprietatea şi deteriora un zid.Persoanele presupuse a fi responsabile de construirea tunelului au fost arestate pentru distrugere şi violare de domiciliu, precum şi pentru obstrucţionarea administraţiei guvernamentale, potrivit unui purtător de cuvânt al NYPD.Inspectorii oraşului au fost chemaţi la faţa locului pentru a efectua o inspecţie structurală de urgenţă. În timpul inspecţiei, ofiţerii de poliţie au stat în spatele baricadelor care înconjoară sediul, blocând o coadă de tineri care doreau să intre în clădire.Un pont anonim despre locaţie fusese trimis luna trecută la departamentul de pompieri din New York, dar când o echipă de prevenire a incendiilor a intervenit, s-a constatat că toate ieşirile erau operabile şi conforme cu normele, potrivit Amandei Farinacci, purtător de cuvânt al agenţiei.Poliţia din New York a declarat că imobilul este acum închis în aşteptarea unei revizuiri a siguranţei structurale de către inspectorii oraşului.            Editor :  B.C.    
----------------------------------

 De la aeroport, la închisoare. Un bărbat a fost arestat în Satu Mare, imediat după ce a coborât din avionul care îl aducea din Anglia 
Actualitate
2024-01-10T17:28:00+02:00
         Un bărbat din Sălaj a ajuns marți de la aeroport, la închisoare. Tânărul se întorcea cu avionul din Londra și, de cum a pus piciorul pe pământ românesc, a fost ridicat de polițiști. Era condamnat la închisoare pentru că a condus fără permis și își va petrece următorii 2 ani și 4 luni în spatele gratiilor, scrie Portal SM.         Totul s-a întâmplat marți, înainte de prânz, pe Aeroportul Internațional Satu Mare. Tânărul de 35 de ani, din județul Sălaj, se afla în aeronava care venea din Luton, Marea Britanie.Odată ajuns în România, bărbatul a fost identificat și ridicat de polițiști. De la Aeroportul Satu Mare a ajuns direct la penitenciar din oraș, unde își va ispăși pedeapsa de 2 ani și 4 luni de închisoare pentru că a condus fără permis."La data de 9 ianuarie, polițiștii din cadrul Biroului Județean de Poliție Transporturi Satu Mare au pus în aplicare un mandat de executare a pedepsei cu închisoarea, emis de Judecătoria Jibou, pe numele unui bărbat, de 35 de ani, din județul Sălaj. Persoana în cauză, pasager al cursei de transport aerian Luton – Satu Mare, a fost preluată de către polițiști, din Aeroportul Satu Mare. Bărbatul este condamnat la 2 ani și 4 luni de închisoare, pentru săvârșirea infracțiunii de conducere fără permis. Acesta a fost depus în Penitenciarul Satu Mare", au transmis reprezentanții IPJ Satu Mare pentru sursa citată.            Editor :  Izabela Zaharia    
----------------------------------

 Polonia a intrat într-o criză instituțională fără precedent. Confruntarea Tusk-Duda ar putea duce la convocarea alegerilor anticipate 
Externe
2024-01-10T17:12:52+02:00
         Polonia trece printr-o criză instituţională fără precedent odată cu confruntarea deschisă între preşedintele conservator Andrzej Duda şi noul premier liberal pro-european Donald Tusk, după ce poliţia a pătruns marţi seară în palatul prezidenţial pentru a aresta doi politicieni condamnaţi penal, iar miercuri justiţia poloneză a declarat ilegală conducerea televiziunii publice numită de noul guvern, relatează agenţia EFE.         Într-un mesaj televizat, preşedintele Duda a calificat acţiunea poliţiei drept „o ameninţare absolută pentru Constituţie şi lege” şi s-a declarat „profund bulversat” de acest episod, adăugând că „aceia care au luptat pentru o Polonie liberă sunt acum încarceraţi, în timp ce alţii, acuzaţi de corupţie, sunt liberi”.Poliţia a intrat în palatul prezidenţial după ce a primit ordinul să-i aresteze pe fostul ministrul de interne Mariusz Kaminski şi pe fostul adjunct al acestuia, Maciej Wasik, care se refugiaseră în reşedinţa preşedintelui Duda pentru a nu fi arestaţi.Cei doi politicieni, deputaţi ai partidului conservator Lege şi Justiţie (PiS) au fost amnistiaţi de preşedintele Duda în 2015 în urma unei condamnări pentru abuz în serviciu şi fals, decizie semnată de preşedinte după ce acest partid - din care provine şi Andrzej Duda - a preluat atunci puterea pe care a deţinut-o până în decembrie 2023.         După învestirea guvernului condus de Tusk, Curtea Supremă a invalidat decizia de amnistiere, invocând că ea a fost semnată de preşedinte înaintea pronunţării sentinţei definitive. Între timp, Curtea Constituţională, în care majoritatea judecătorilor au fost numiţi pe vremea fostului guvern, a stabilit că decizia de amnistiere din 2015 este valabilă.Cu aceste două decizii judiciare contradictorii, autorităţile au pus-o în aplicare pe aceea care permite arestarea celor doi politicieni. Aceştia au petrecut cea mai mare parte a zilei de marţi împreună cu preşedintele Duda, în timp ce poliţia stătea la poarta palatului prezidenţial. Când preşedintele a intrat la o întâlnire cu reprezentaţi ai opoziţiei belaruse, poliţişti au pătruns în sediul preşedinţiei şi i-au arestat pe cei doi politicieni conservatori.Între timp, Mariusz Kaminski a intrat în greva foamei şi s-a declarat „primul deţinut politic al Poloniei” după 1989.De partea sa, premierul Tusk l-a acuzat pe Duda că „sabotează justiţia” şi i-a amintit preşedintelui că „delictul de protejare a unui delincvent poate fi pedepsit cu cinci ani de închisoare”.Acesta este un nou episod al coabitării dificile începute în decembrie între guvernul condus de liberalul pro-european Donald Tusk şi preşedintele conservator Andrzej Duda. Cele două tabere duc o luptă politică în principal pentru controlul asupra justiţiei şi presei. Astfel, noul guvern încearcă să anuleze reformele judiciare promovate de fostul executiv şi criticate de Bruxelles şi a înlocuit conducerile presei de stat numite de fostul guvern. După această ultimă decizie, preşedintele Duda a ameninţat că va bloca prin veto bugetul pentru anul viitor.La sfârşitul lunii decembrie noul guvern a decis intrarea televiziunii publice, a radioului şi agenţiei naţionale de presă PAP în procedură de lichidare, nu însă pentru a le lichida efectiv, ci pentru a fi înlocuite formal cu instituţii similare teoretic nou create, astfel încât să fie depăşite obstacolele legale în instalarea unor noi conduceri.Între timp, un tribunal din Varşovia chiar a declarat miercuri ilegală demiterea Consiliului de Administraţie şi numirea unei noi conduceri a televiziunii publice TVP. Dar această decizie nu opreşte continuarea procesului de „lichidare” a televiziunii publice aflat în desfăşurare.Pentru a încerca să „atenueze tensiunea politică şi juridică” amplificată de arestarea celor doi deputaţi (ale căror mandate au fost în plus invalidate în urma arestării), preşedintele parlamentului, Szymon Holownia, a decis miercuri suspendarea activităţii parlamentare şi a şedinţelor de plen până săptămâna viitoare.Aceasta pune şi mai multă presiune pe guvern, care lucrează contracronometru pentru bugetul de stat pe anul 2024, întrucât, potrivit Constituţiei, dacă bugetul nu este adoptat până la sfârşitul acestei luni, preşedintele Duda va putea convoca alegeri anticipate.            Editor :  R.K.    
----------------------------------

 Un polițist din Covasna a intrat în curtea unui vecin și a tras cu arma de vânătoare după el 
Actualitate
2024-01-10T17:08:55+02:00
         Un poliţist din judeţul Covasna, bănuit că ar fi ameninţat un bărbat cu o puşcă de vânătoare şi ar fi tras în direcţia acestuia, este cercetat pentru săvârşirea infracţiunilor de tentativă de omor, violare de domiciliu, ameninţare, uz de armă fără drept şi distrugere, informează, miercuri, Parchetul de pe lângă Tribunalul Covasna, transmite Agerpres.         Potrivit sursei citate, suspectul ar fi intrat în curtea bărbatului şi ar fi tras două focuri de armă în direcţia acestuia, după care ar fi distrus un geam şi ar fi intrat în locuinţă.„Procurorii din cadrul Secţiei de urmărire penală şi criminalistică a Parchetului de pe lângă Tribunalul Covasna efectuează acte de urmărire penală faţă de un suspect care are calitatea de agent de poliţie în cadrul IPJ Covasna, cercetat sub aspectul săvârşirii infracţiunilor de tentativă de omor, violare de domiciliu, ameninţare, uz de armă fără drept şi distrugere. În fapt, s-a reţinut că în data de 9.01.2024 suspectul s-a deplasat la locuinţa persoanei vătămate din localitatea Pachia, jud. Covasna, a pătruns în curtea acesteia şi, cu arma de vânătoare pe care o deţinea în mod legal, a executat două focuri de armă în direcţia victimei. În continuare, suspectul a distrus un geam de la fereastra locuinţei, a pătruns în casă, şi, între timp, persoana vătămată şi o martoră au reuşit să fugă din imobil. În prezent, suspectul se află internat la spital din cauza stării sale de sănătate”, se arată într-un comunicat de presă al Parchetului de pe lângă Tribunalul Covasna.Actele de urmărire penală în această cauză s-au efectuat cu sprijinul ofiţerilor de poliţie judiciară din cadrul Inspectoratului Judeţean de Poliţie Covasna - Serviciul de Investigaţii Criminale şi Serviciul Arme, Explozivi şi Substanţe Periculoase.            Editor :  B.C.    
----------------------------------

 E mai frig în România decât în Laponia. Meteorolog: Cel puțin până la mijlocul acestei luni vom vorbi de vreme foarte rece 
E mai frig în România decât în Laponia. Meteorolog: Cel puțin până la mijlocul acestei luni vom vorbi de vreme foarte rece
2024-01-10T16:56:54+02:00
         A fost cea mai friguroasă noapte din această iarnă, cu minime care au ajuns la minus 19 grade, iar în mare parte din țară sunt și la această oră temperaturi negative. În timp ce la Rovaniemi, în Laponia, au fost 3 grade cu plus după amiază, în Brașov, de exemplu, au fost minus 3 grade. Elena Mateescu, directorul ANM, a spus la Digi24 că vremea rămâne geroasă până la mijlocul lunii ianuarie, cel puțin.                     Valul polar vine peste România           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Elena Mateescu, director ANM: „Este o situație normală pentru data din calendar. Ce este semnificativ este schimbul de la o masă de aer cald la o masă de aer foarte rece.Masa de aer cald a dominat în luna decembrie și chiar până în 7 ianuarie în țara noastră, astfel că de la temperaturi de plus 17-20 de grade Celsius am trecut la temperaturi cu mult minus, până la minus 19 grade în această dimineață la Negrești, fiind cea mai rece noapte din această iarnă, cu minus 6-8 grade în Capitală.Vremea rece va fi în continuare de interes, în special în zona estică, centrală și nordică a țării, pentru că urmează încă o noapte cu vreme geroasă, cu minime între minus 14-15 grade. Chiar și în cursul zilei, în bună parte din țară temperaturile sunt sub zero grade.         Vorbim în continuare de o vreme rece mâine, cu maxime între minus 4 grade și cel mult 5-6 grade în sud. Minimele în noaptea de joi spre vineri rămân negative, între minus 11 grade și minus 1 grad, dar în depresiuni vor putea fi mai coborâte. Este posibil să mai consemnăm și ninsori slabe, în special în partea de nord, centru și est a țării, dar și rafale de vânt pe creste.Sfârșitul de săptămână va aduce din nou temperaturi în scădere, cu minime care vor coborî sâmbătă dimineață până la minus 13-16 grade, iar duminică dimineața minus 12-15 grade.Ne aflăm în perioada favorabilă producerii unor astfel de episoade. Ceea ce trebuie să luăm în considerare sunt diferențele mari între perioadele calde urmate de răciri bruște.Cel puțin până la mijlocul acestei luni vom vorbi de nopți și dimineți foarte reci și maxime diurne care în bună parte din țară vor rămâne la valori negative.Spre sfârșitul săptămânii viitoare este însă posibil să consemnăm chiar temperaturi de 9-10 grade în zona de sud-est a țării.”            Editor :  M.B.    
----------------------------------

 Zelenski avertizează că ezitările Occidentului de a oferi ajutor Ucrainei îl încurajează pe Putin: „Vrea să ne ocupe complet” 
Externe
2024-01-10T16:52:22+02:00
         Ezitările occidentalilor cu privire la livrările de ajutoare către Kiev îl încurajează pe Vladimir Putin, care vrea să „ocupe” întregul teritoriu al Ucrainei, a avertizat miercuri preşedintele Ucrainei, Volodimir Zelenski, potrivit AFP şi Reuters, citate de Agerpres.         „Trebuie să acordăm atenţie retoricii lui Putin. El nu se va opri. Vrea să ne ocupe complet. Putin nu va încheia războiul atât timp cât noi, împreună, nu vom termina cu el”, a declarat Zelenski în timpul unei vizite la Vilnius.El a atenţionat că, în cazul înfrângerii Ucrainei, alte ţări din apropierea Rusiei riscă să fie atacate. „Trebuie să înţelegem că Lituania, Letonia, Estonia şi Republica Moldova ar putea fi viitoarele victime dacă nu rezistăm”, a explicat preşedintele ucrainean.         Acesta a insistat că ţara sa duce „lipsă gravă” de sisteme occidentale de apărare antiaeriană, pe fondul intensificării în ultimele săptămâni a bombardamentelor ruse în Ucraina.„În ultimele zile, Rusia a lovit Ucraina cu un total de 500 de proiectile, dintre care noi am distrus 70%”, a detaliat el.Volodimir Zelenski a precizat că nu există presiuni din partea partenerilor Kievului în sensul opririi luptei contra forţelor ruse ce au invadat Ucraina începând din februarie 2022.Pe de altă parte, preşedintele ucrainean a spus că la summitul NATO de la Washington din iulie acest an, ce va marca 75 de ani de la crearea Alianţei Nord-Atlantice, Ucraina aşteaptă cel puţin un pas concret pe calea către integrarea sa în organizaţie.            Editor :  B.C.    
----------------------------------

 Un bărbat dat dispărut de două zile a fost găsit spânzurat la marginea oraşului Cernavodă 
Actualitate
2024-01-10T16:41:31+02:00
         Un bărbat de 38 de ani, din Cernavodă, dat dispărut după ce rudele acestuia au alertat poliţiştii în urmă cu două zile, a fost găsit spânzurat la marginea oraşului, transmite Agerpres.         Inspectoratul de Poliţie Judeţean (IPJ) Constanţa a informat miercuri, printr-un comunicat de presă, că poliţişti din cadrul Poliţiei oraşului Cernavodă au fost sesizaţi cu privire la faptul că, în extravilanul oraşului, a fost găsită o persoană spânzurată.„Poliţiştii deplasaţi la faţa locului au constatat că cele sesizate se confirmă”, se arată în comunicat.În acest caz a fost întocmit dosar penal pentru săvârşirea infracţiunii de ucidere din culpă.Pe 8 ianuarie, poliţiştii din Cernavodă au fost sesizaţi că un bărbat de 38 de ani, din localitate, a plecat în mod voluntar de acasă, cu o zi înainte, fără a reveni, autorităţile făcând publice semnalmentele acestuia.            Editor :  B.C.    
----------------------------------

 Radu Dragușin a devenit cel mai scump fotbalist român din istorie 
Sport
2024-01-10T16:40:28+02:00
         Fundașul Radu Dragușin a devenit cel mai scump fotbalist român din istorie, după ce a fost transferat de la Genoa la Tottenham pentru suma de 30 de milioane de euro.         După o noapte de reflecţie, jucătorul român a optat pentru campionatul englez, scrie agenția ANSA, citată de News.roClubul italian Genoa va primi 25 de milioane de euro plus 5 milioane de euro bonusuri şi, probabil, împrumutul până în iunie al extremei drepte Djed Spence.Fotbalistul român de 21 de ani nu şi-a ascuns niciodată admiraţia pentru Premier League. Se încheie astfel o negociere rapidă pentru românul care se afla în atenţia mai multor cluburi, printre care Newcastle, Napoli, AC Milan şi Bayern.         Drăguşin va pleca cu un zbor privat spre Londra, unde va fi supus unor examene medicale în cursul zilei de astăzi. Fotbalistul părăseşte Genoa după 62 de meciuri în Serie A, Serie B şi Coppa Italia.Anterior, cele mai scumpe transferuri în care au fost implicați fotbaliști români au fost:- Adrian Mutu, de la Parma la Chelsea pentru 19 milioane de euro- Cristi Chivu, de la Roma la Ajax Amsterdam pentru 18 milioane de euro- Razvan Marin, de la Ajax Amsterdam la Standard Liege pentru 12,5 milioane de euro- Dennis Man, de la FCSB la Parma, pentru 11 milioane de euro- Ionuț Radu, de la Inter Milano la Genoa pentru 10,6 milioane de euro            Editor :  V.M.    
----------------------------------

 Finlanda va prelungi închiderea punctelor de trecere a frontierei cu Rusia 
Externe
2024-01-10T23:56:20+02:00
         Guvernul Finlandei va prelungi închiderea punctelor de trecere la frontiera cu Rusia, care ar fi trebuit să se încheie pe 15 ianuarie, scrie miercuri cotidianul Iltalehti, preluat de Reuters, citând surse guvernamentale neidentificate.         Ministerul de Interne de la Helsinki, care răspunde de securitatea frontierelor, nu a răspuns imediat unei solicitări a agenţiei respective de a comenta.Finlanda a închis frontiera cu Rusia la sfârşitul anului trecut, pentru a opri fluxul tot mai mare de azilanţi, acuzând Moscova că se află în spatele migraţiei, ceea ce Kremlinul a negat.În noiembrie, au ajuns din Rusia pe teritoriul finlandez circa 900 de azilanţi din ţări cum ar fi Kenya, Maroc, Pakistan, Somalia, Siria sau Yemen.Anterior, conform datelor grănicerilor, se înregistra cam un refugiat pe zi.            Editor :  B.C.    
----------------------------------

  Editorial  Despre cum procurorii, Poliția și Jandarmeria au protejat prin inacțiune AUR și ceilalți extremiști. Fapte, cazuri, consecințe. 
Despre cum procurorii, Poliția și Jandarmeria au protejat prin inacțiune AUR și ceilalți extremiști. Fapte, cazuri, consecințe.
2024-01-10T16:25:39+02:00
         AUR nu este astăzi altceva decât o umbrelă de siguranță și confort pentru infractori dovediți sau simpli interlopi. AUR mai este locul în care agresori de copii, pistolari, crescători de marijuana, bătăuși, prădători sexuali, traficanți de influență și spărgători de bancomate fac casă bună cu distrugerea fragilelor elemente democratice – adevăratul scop al liderului acestui flagel canceros pentru România.          În fața pasivității inexplicabile a instituțiilor cu rolul de a interveni atunci când se încalcă legislația, AUR a împroșcat societatea românească și valorile democratice cu jeturi constante de ură, golănie, violență și acte prin care diferite legi au fost călcate în picioare fără vreo jenă, ba dimpotrivă, cu tam-tam.Unul dintre stâlpii democrației este statul de drept, adică o cultură complexă prin care legile sunt aplicate indiferent cine este cel care le încalcă. Toți suntem egali în fața legii, cu atât mai mult cei care trebuie să îi reprezinte pe români. Dacă acest principiu nu este aplicat, democrația este în mare pericol. Și când democrația este periclitată, la colț pândește pericolul haosului și ulterior al dictatorilor. Ar fi foarte bine dacă în subconștientul nostru, al tuturor, am fi înțeles în cei 34 de ani de democrație că absența politicii și a politicienilor este același lucru cu prezența unei dictaturi.Ori, dacă bună parte din români preferă AUR sau refuză să participe la procesul electoral, atunci pericolul în care ne aflăm este uriaș. Această grupare violentă simulează viața unui partid politic pentru a distruge instituții democratice precum Parlamentul, dar nu numai. AUR folosește un șablon, ca un portret-robot atent construit după care își recrutează membrii, fiind interesat de profilul fiecăruia în parte, după o căutare prealabilă în trecutul acestora, asigurându-se că fiecare recrut se aliniază la crezul fratern și că poate fi controlat sau intimidat.         Voi analiza parte dintre scandalurile, acțiunile și infracțiunile comise de liderii, membrii și simpatizanții AUR. Lista este lungă (probabil incompletă), dar diversitatea mecanismelor, formelor și acțiunilor demonstrează că acest partid a fost protejat, prin inacțiune, de către instituțiile statului.Cazuistica ilegalităților. Infractori pe bandă rulantăCel mai recent caz este al urmăritului internațional Ion Ion Filimon care conducea din umbră organizația AUR Vaslui, având afaceri în România și nefiind deranjat de statul român, este grăitor pentru modul în care instituțiile avizate trec cu vederea infracțiuni de drept comun. De mai bine de opt ani de zile, acest lider local AUR, a cărui nume nu are atât de multă relevanță precum inacțiunea autorităților române, umblă liber în România și nici nu se mai ascunde. Cine vrea să-l caute, îl poate găsi la numărul de telefon personal afișat pe pagina de Facebook a lui George Simon. Cu alte cuvinte, persoana în cauză se manifestă public pe teritoriul țării noastre de mai mult timp decât durata condamnării penale definitive care îl vizează. Consecința ignoranței în acest caz nu este neglijabilă, întrucât legăturile pe care liderul AUR din Vaslui le are în interiorul organizației afectează grav interesele Românei pe plan intern și extern, acesta aflându-se într-un concubinaj cu o candidată AUR la alegerile europarlamentare. Ori, trimiterea în Parlamentul European a unor persoane din anturaje penale este un atac direct la progresul democratic pe care țara noastră îl face în familia europeană.Un alt caz răsunător și care riscă să treacă mult prea ușor de filtrul judecății este cel al deputatului dublu condamnat Ioan Mihai Lasca, lider al filialei AUR din Bihor. La momentul în care a fost pus pe listele AUR pentru alegerile parlamentare din 2019, acesta avea la activ o arestare și două dosare penale. Primul dosar penal, care a însemnat și arestarea acestuia, a fost deschis pentru constituirea unui grup infracțional organizat, falsificarea de instrumente de plată electronică, deținerea de instrumente în vederea falsificării de valori, punerea în circulație de valori falsificate, acces ilegal la un sistem informatic și efectuarea de operațiuni financiare în mod fraudulos prin transmiterea neautorizată de date de identificare.Pentru acest dosar a fost trimis în judecată de DIICOT în februarie 2016 și, chiar dacă faptele datează din 2012, dosarul se judecă și acum, la 12 ani distanță. Deci, iarăși lentoare instituțională. Într-un alt dosar penal, Ioan Mihai Lasca a fost condamnat la 2 ani de închisoare cu suspendare, pentru lovirea unui bărbat care avea o relație cu fosta sa iubită. Mai mult, în 2019, pe numele lui a fost instituit un ordin de protecție, la solicitarea partenerei de atunci. Așadar, trei fapte de natură penală în doar șapte ani și un risc ridicat de recidivă trebuie să reprezinte un semnal de alarmă pentru instituțiile statului român. Este liber și fericit.Violență domestică, trafic de influență, gloanțe introduse în ParlamentUn alt caz grav este cel al deputatului Viorel Dumitru Focșa, pe a cărui nume a fost deschis un dosar penal pentru agresarea soției chiar sub ochii propriei fiice. După ce a fost dat afară din organizație, a recunoscut public agresiunea. Apoi a dat vina pe soție pentru acest incident și a fost reprimit ulterior în grupul parlamentar AUR, pentru că violența și cinismul reprezintă cartea de vizită a grupării extremiste AUR. Dosarul este probabil într-un sertar, abandonat.Nu mai departe de acum două luni, vicepreședintele AUR Ilfov, Bogdan Crefelean, cel pe care partidul neolegionar și extremist îl promova pentru poziția de primar și parlamentar, a fost prins în flagrant luând mită pentru trafic de influență tocmai de la un coleg de partid, pentru asigurarea unui loc la un congres.Cazul Crefelean mai este relevant pentru un alt tip de comportament specific AUR, întâlnit foarte des înaintea alegerilor anterioare. Practic, unele filiale locale s-au construit în jurul unor familii, iar mulți dintre liderii acestui flagel politic și-au promovat rudele pe listele electorale, așa cum Bogdan Crefelean și-a promovat soția pe liste la Senat, în 2019. Reamintesc aici celebrul caz de la Caraș-Severin, unde pe listele AUR la alegerile parlamentare din decembrie 2019, 5 din 11 candidați erau din familia șefei de filială. Același lucru l-a făcut și fostul co-președinte AUR, Claudiu Târziu, ideolog prolegionar, care și-a pus soția, alături de el, pe listele parlamentare pentru Senat. La Iași, nu mai puțin de trei familii au alcătuit lista pentru alegerile parlamentare din 2019.Din păcate, această structură de tip mafiot atrage tineri în capcane periculoase. Să ne reamintim că, prim-vicepreședintele organizației de tineret AUR a încercat să introducă gloanțe în Parlamentul României în timpul unui protest ilegal și fără temei provocat de această formațiune extremistă în fața Palatului Parlamentului. Totul a culminat recent cu acuzațiile de viol raportate de o tânără de 17 ani la o școală de vară din luna septembrie, anul trecut. De ani de zile, structurile de tineret ale partidelor politice democratice organizează școli de vară pentru membri și niciodată nu au avut loc asemenea incidente grave precum acesta. Pentru toți tinerii de bună credință din România, trebuie să fie un semnal că orice apropiere de această grupare care promovează violența, furtul, consumul de stupefiante, ura și dezinformarea, este un pericol pentru viitorul lor.Liderul AUR, capul structurii infracționaleToate aceste incidente se țin lanț până la vârf și au un singur numitor comun: George Simion. Declarat persoana non grata în Republica Moldova și Ucraina, George Simion se bucură de clemența statului român care încă nu a făcut lumină în cazul relației acestuia cu serviciile secrete din Rusia și întâlnirile lui cu membri FSB. Este o realitate că liderul AUR promovează sau facilitează discursul Kremlinului în România, iar acțiunile sale publice au toată susținerea Moscovei, plecând de la propaganda antivaccinistă, demonstrațiile de stradă, elogierea legionarilor și criminalilor de război, tăcerea pe fondul invaziei Federației Ruse în Ucraina, promovarea urii, xenofobiei și antisemitismului și dezinformarea pe teme conspiraționiste. Repet, George Simion are interdicție de a intra pe teritoriul Ucrainei și a Republicii Moldova ca urmare a indiciilor pe care serviciile secrete din cele două state le-au adunat la dosarul care îl privește le acesta. Nu realizează nimeni din structurile de forță din România cât de grav este acest lucru? Ce este cu această tăcere pe un subiect atât de periculos?Punctual, Simion are cel puțin trei dosare penale pentru acte de violență verbală și fizică în instituții publice și Parlamentul României. Dosarele sunt îngropate, există informații că două din trei s-ar fi clasat. Primul este cel deschis în februarie 2022, pentru fapte de ultraj și tulburarea ordinii și liniștii publice, după ce George Simion l-a amenințat fizic pe ministrul de atunci al Energiei, Virgil Popescu. Din acel moment, nu a mai existat nicio comunicare publică în cazul acestei fapte, deși dovezile sunt înregistrate video și au fost văzute de o țară întreagă. Un al doilea dosar penal pe numele lui Simion a fost deschis de IPJ Timiș, în ianuarie 2022, când președintele AUR, alături de mai mulți membri și simpatizanți au luat cu asalt Primăria Timișoara sub aspectul săvârşirii infracţiunii de violarea sediului profesional.Al treilea dosar penal proaspăt deschis pe numele lui Simion este pentru infracțiuni de lovire și alte violențe, distrugere, amenințare și șantaj, la adresa fostei colege de partid, Diana Șoșoacă, cunoscută la rândul ei pentru fapte agravante.Alte ilegalități, injurii și jigniri incalificabileDar lista nu se oprește aici. În 2022, liderul AUR, George Simion a fost implicat într-un accident în urma căruia a rănit o persoană, în Buzău, dar a scăpat basma curată pentru că victima nu a depus plângere, la care se adaugă și incidentul penal de conducere a unui autovehicul cu permis suspendat. În plus, la manifestațiile din 2020, organizate ilegal de liderul AUR, George Simion a fost surprins în imagini înlocuind ilicit plăcuțele de înmatriculare a unui autocar, iar mai apoi a intrat în atenția Poliției pentru fapta penală de a conduce un autoturism fără plăcuțe de înmatriculare.De asemenea, liderul AUR mai are la activ o serie de abuzuri incalificabile la adresa instituțiilor statului, așa cum s-a întâmplat la Ministerul Energiei, acolo unde Simion a perturbat susținerea unei conferințe de presă de către conducerea ministerului, intrând în sala de conferință fără acreditare. Se adaugă aici alte acte de incitare la violență în Parlamentul României la adresa demnitarilor, injurii și jigniri incalificabile. De altfel, îmi amintesc de o remarcă foarte bună a istoricului Mihai Demetriade care a spus că liderii AUR nu comunică, ci incită, iar utilizarea repetată a acestor manifestări radicalizează membrii și simpatizanții.Lista neagră a jurnaliștilorUna din cele mai grave atacuri la presă și la care personal am reacționat ferm a fost acea listă neagră a publicațiilor și jurnaliștilor publicată de formațiunea extremistă și neolegionară, încălcând flagrant principiile vieții democratice, într-un gest toxic, reprobabil și un îndemn clar la ură la care instituțiile statului nu au reacționat. Consecințele ignorării unui asemenea demers, așa cum bine evidenția Centrul de Jurnalism Independent și Active Watch, creează un precedent periculos pentru libertatea de exprimare prin discursul anti-mediatic și este specific strategiilor adoptate de partide care au pus bazele unor regimuri dictatoriale și autoritare din secolul trecut. Practic, acest atac la mass-media din România transmitea un mesaj clar: cine nu e cu noi, e împotriva noastră și va suporta consecințe. După această încălcare periculoasă a unei linii roșii, faceți un exercițiu de imaginație asupra dreptului la liberă exprimare într-un stat în care o asemenea formațiune s-ar afla la guvernare.Antisemitism, legionarism și cultul criminalilor de războiNu în ultimul rând, elogierea criminalilor de război de la tribuna Parlamentului, presărat cu discursul urii și manipulării, arată disprețul AUR față de minorități, a lipsei de respect pentru valorile democratice și infama platformă pentru elogierea torționarilor și legionarilor. Să ne aducem aminte de modul în care Sorin Lavric a rescris istoria în Parlamentul României elogiind de la tribuna Senatului pe Mircea Vulcănescu, membru în cabinetul Antonescu, condamnat în 1948 pentru crime de război. Lavric este autorul unor calomnii și discriminări greu de pronunțat, unele chiar împotriva femeilor, motiv pentru care a și fost exclus din Uniunea Scriitorilor. Un sociopat, exclus din toate organismele profesionale are însă loc în AUR, partidul infractorilor și al sociopaților.Iar ca tabloul să fie concret, merită adus în discuție elogiul adresat de președintele de onoare al AUR, Călin Georgescu, legionarilor și criminalilor de război, printre care Zelea Codreanu și Ion Antonescu în cadrul unei emisiuni televizate. Nu doar că istoricii au documentat temeinic în volume groase toate crimele organizațiilor legionare, dar este un fapt dovedit prin deciziile judecătorești de condamnare pentru crime de război.Generali, călăi la Revoluție și infractori condamnați, mari vedete ale AUR în ParlamentSă ne amintim și de generalul Chelaru, fost Șef al Statului Major, condamnat de definitiv și irevocabil pentru corupție de către Curtea de Apel București la închisoare pentru că a furat o casă de la Ministerul Apărării, este acum mare guraliv la tribuna Parlamentului, o rușine națională, un penal odios și penibil pe care AUR l-a adus tocmai pentru a arăta celor din sistem ca rezerviștii au loc pe listele lor. Nu este singurul cu grade. Alt impostor, generalul Nicolae Roman, deputat ales pe listele AUR a fost public devoalat ca fiind implicat în reprimarea sângeroasă a Revoluției la Timișoara, unde era comandant al Batalionului 1 Infanterie din Regimentul 32 Mecanizat „Mircea”. Un alt caz notoriu imediat după alegeri a fost al altui călău, ales pe listele AUR. Francisc Tobă, criminalul implicat în reprimarea revoluției la Sibiu a dat și el o probă a mediului infracțional din AUR. Partidul unde este loc pentru toate caracudele. Se aude mai nou că foști membri SIE sau DIA sunt la masa consultanților și strategilor AUR și acesta este alt amănunt care scoate în evidență cariile sistemului. Oameni care au avut acces la decizii și secrete de prim rang ale statului român sunt acum în slujba unui partid care vrea să deraieze România ducând-o în zona pro rusă și anti UE. Este aceasta o întâmplare? În anii 90, foștii membri de top ai Securității erau în PRM. Este asemănător? Categoric, da.AUR a născut-o pe Șoșoacă. Sau viceversa.Mai departe, într-un context politic tensionat, acțiunile Dianei Șoșoacă, liderul partidului extremist SOS, reprezintă o sursă de îngrijorare profundă. Un episod semnificativ a fost cel legat de vizita președintelui ucrainean Vladimir Zelenski în România, când, în octombrie 2021, Parlamentul a fost nevoit să anuleze discursul acestuia din cauza temerilor de proteste violente instigate de Șoșoacă. Acest incident a evidențiat o vulnerabilitate alarmantă în fața influențelor destabilizatoare, cu Șoșoacă apărând ca un instrument al intereselor străine, în special ale Rusiei, folosind tactici ale extremei drepte.Pe 8 septembrie 2021, în comuna Răchiteni, județul Iași, Șoșoacă a blocat procesul de vaccinare, demonstrând un dispreț flagrant atât pentru legislație, cât și pentru sănătatea publică. Colegiul Medicilor a emis un apel public pentru protejarea personalului medical, evidențiind inadmisibilitatea intimidărilor și agresiunilor în contextul medical. Acest comportament a împiedicat un serviciu esențial de sănătate și a creat un mediu de nesiguranță și frică. Niciun dosar penal, nicio sancțiune.Incidentul cu jurnalista italiană Lucia Gorraci, mediatizat pe larg de Rai Uno, a adus în atenție un alt aspect îngrijorător al comportamentului Dianei Șoșoacă: violența, instigarea la ură și lipsa de respect pentru libertatea presei. În decembrie 2021, Gorraci a fost sechestrată în biroul Dianei Șoșoacă, iar soțul senatoarei a fost implicat într-un conflict fizic cu jurnalista. Acest incident nu doar că a afectat imaginea României, dar a și arătat un nivel de agresivitate și impunitate inacceptabil într-o societate democratică. Inutil să mai subliniez că sechestrarea unor persoane sub orice motiv este ilegală și pedepsită de lege. Nimic, din nou, Șoșoacă este bine merci.Aceste incidente nu sunt izolate, ci fac parte dintr-un model de comportament care subminează principiile democratice și statul de drept. Acțiunile Dianei Șoșoacă creează un mediu de nesiguranță, frică și instabilitate, punând în pericol buna funcționare a instituțiilor și siguranța cetățenilor. Este esențial ca autoritățile să răspundă cu fermitate și să asigure că astfel de comportamente sunt sancționate corespunzător. Diana Șoșoacă și partidul său extremist SOS reprezintă o amenințare directă la adresa valorilor democratice.Să luăm exemplul democrațiilor curajoaseÎn Germania există o investigație la cel mai înalt nivel, pornită de Curtea Constituțională, împotriva formațiunii extremiste AfD. Strângerea datelor și a probelor care arată că AfD pune în mod intenționat democrația germană în pericol este un semn cât se poate de clar că cine nu respectă legislația ajunge în vizorul procurorilor.În Grecia, partidul Zorii Aurii a ajuns să instige în asemenea hal încât s-a ajuns la crimă, ulterior Justiția elenă a scos acest partid în afara legii. Toate democrațiile mari nu se sperie de faptul că niște golani ajung să fie votați, ci aplică legea. Cu atât mai mult cu cât acești golani formează un partid cu care dau cele mai puternice lovituri posibile într-un stat, adică cele împotriva regulilor democratice.Statele puternice și cu democrații consolidate au înțeles care este pericolul imobilismului atunci când partide pline de infractori care au scopul de a ataca statul, au perceput exact direcția în care se îndreaptă lucrurile atunci când instituțiile care trebuie să apere și să aplice legea nu intervin și rămân spectatoare. În România asistăm la asaltul asupra legilor din partea AUR, dar Poliția, Procuratura sau Jandarmeria dorm în papuci. În SUA, atacul asupra Capitoliului s-a soldat cu anchete, arestări, adică instituțiile au trecut la aplicarea legilor. În România, asaltul AUR asupra Parlamentului a timorat oamenii în uniformă sau procuratura, nu se știe nimic despre vreo anchetă, oamenii legii erau jenați să legitimeze golanii care urlau și agresau, care forțau intrarea în Palatul Parlamentului.De ce închid ochii Procuratura, Jandarmeria și Poliția?În multe alte cazuri procurorii au deschis dosare penale, dar aici este clar vorba de o ignorare, tratare cu deferență, neînțelegere a mecanismelor totalitare și a instrumentelor și acțiunilor grupărilor neofasciste și neolegionare. Și, chiar mai departe, vorbim și de conformism de sistem ca în cazul unor diplomați care au permis accesul membrilor AUR în misiunile României pe motiv ca aceștia reprezintă statul român. O aberație și o complicitate nerușinată. E de fapt o practică venită din neocomunism unde obediența față de sistem și față de cei care ar putea avea puterea se transformă într-un fals alibi.99% din parlamentarii celorlalte partide ar fi fost puși sub urmărire penală față de faptele descrise mai sus. Membrii AUR însă sunt bine mersi. Este un regres democratic categoric, este un test ratat pentru instituțiile care trebuie să apere legea și democrația. Cazul Republicii Moldova este relevant, care arată cum acel mic stat fragil a înțeles prin sistemele sale ca anticorpii democrației trebuie activați – au scos ȘOR în afara legii, au reacționat curajos la încercările unor infractori de a destabiliza țara, l-au declarat pe Simion persona non grata.În România, procurorii când strâng toate aceste probe pentru a deschide dosare? Jandarmii când prind curajul să legitimeze golanii care zgâlțâie gardurile instituțiilor publice forțând intrarea? Polițiștii ce așteaptă să reacționeze la ilegalitățile acestor interlopi cu carnet de partid? Toate structurile care au rolul de a apăra legea și statul român de ce nu investighează și nu explică public situația confuză a unui lider de partid care nu are drept să intre în două state vecine (probabil caz unic în lume) fiind suspect de colaborare cu servicii secrete ruse?Dacă nu apărăm legea, punem în pericol democrația și tot ce am reușit să câștigăm până acum. Asta e prima lecție. Iar a doua lecție e că AUR (plus Șoșoacă) nu este un partid, ci e o bandă de infractori care vor să ne împingă în prăpastie. Sau cum spunea recent un rector, scopul lor nu este să câștige alegerile, ci să arunce în aer politica românească și să transforme România într-o țară nesigură și nefrecventabilă.           
----------------------------------

  Video  Incendiu puternic într-un bloc din Iași. O tânără s-a aruncat de la etaj, cu bebelușul în brațe, pentru a se salva. Sunt în stare gravă 
Actualitate
2024-01-10T17:02:20+02:00
         Un incendiu a izbucnit, miercuri după-amiază, într-un apartament situat la etajul al treilea al unui bloc din Iaşi. Cincisprezece locatari au ieşit singuri din imobil, alte zece persoane fiind evacuate de pompieri. O femeie şi fiul său de circa cinci luni au fost preluaţi în stare gravă de ambulanţe şi transportaţi la spital.                      Cornel Dinicu încearcă sa dea vina pe copii pentru incendiul de la Ferma Dacilor           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       ACTUALIZARE. Potrivit BZI, femeia s-a aruncat de a etajul trei împreună cu copilul său pentru a scăpa din calea flăcărilor.„În aleea Decebal este un incendiu cu flacara deschisă la etajul 3. De la fereastra apartamentului a sărit o femeie de aproximativ 30 cu bebelușul de aproximativ 1 an. Femeia conștientă, cu fractura de membru inferior si arsuri. Copilul areactiv, dispneic. Au fost preluați de echipaj saj C si transportați de urgenta la UPU Spiridon respectiv UPU Pediatrie.Femeia în vârsta de 30 ani, politrauma prin cădere de la inaltime (aprox 12m). Contuzie coloana cervicala. Contuzie toracoabdominala. Fractura de bazin. Arsura prin Flacăra gr 1-2 Sc aprox 9% membru superior drept.         Copil de sex masculin, in vârsta de 5 luni, politrauma prin cădere de la înălțime. Tcc sever cu înfundarea cutiei craniene.La momentul predării la UPU Pediatrie a intrat in SCR și au inceput cei de la Pediatrie manevrele de resuscitare”, a declarat Prof. dr. Diana Cimpoeșu, șefa UPU SMURD Iași.ȘTIREA INIȚIALĂ Incendiul a izbucnit, miercuri după-amiază, la un apartament în municipiul Iaşi, aleea Decebal, la etajul 3, fiind anunţat puţin după ora 15.00. Acolo au fost trimise 3 autospeciale de intervenţie şi stingere cu apă şi spumă, o autoplatformă pentru salvări de la înălţime, o autospecială de primă intervenţie şi un echipaj de prim ajutor calificat, iar de la SAJ Iaşi două ambulanţe (tip B şi C).La ajungerea forţelor de intervenţie la locul solicitării 15 persoane erau autoevacuate, iar 10 persoane au fost evacuate de către pompieri.”De la locul evenimentului o femeie şi un copil (mama aproximativ 30 de ani şi fiul său in vârstă de 5 luni) au fost preluaţi în stare gravă de către echipajele medicale SAJ şi au fost transportate de urgenţă la spital”, a transmis ISU Iaşi, potrivit News.ro.Incendiul a fost lichidat la ora 15.40.În urma incendiului, au ars bunurile dintr-o încăpere, mobilier divers şi diverse produse textile.Cauza probabilă de producere a incendiului urmează să fie stabilită.            Editor :  I.C    
----------------------------------

 PNL rupe alianța cu PSD în Dâmbovița din cauza banilor. Guran: „Măi, prostim lumea?! Unii se cred în continuare stăpâni de moşie” 
Actualitate
2024-01-10T16:15:35+02:00
         Preşedintele PNL Dâmboviţa, senatorul Virgil Guran, a anunţat miercuri, într-o conferinţă de presă, că la nivelul judeţului se rupe alianţa cu PSD.         Motivele invocate de liderul liberal au plecat de la alocarea de bani de la bugetul judeţean către primăriile conduse de primari liberali.„Lucrurile au pornit de la prima fază în care ni s-a demonstrat că unii se cred în continuare stăpâni de moşie în Dâmboviţa, cu alocarea microbuzelor electrice. Din 31 de microbuze, s-au creat nişte criterii şi doar patru au mers la primăriile PNL (...) Ajungem la ziua când se alocă bani, 6% din impozitul pe venit pentru localităţi. Noi avem primari care conduc 25% din cetăţenii dâmboviţeni. Deci, mi s-ar fi părut normal ca 25% din fonduri să meargă către primăriile PNL, să poată să-şi rezolve lucrurile. Stupoare! Domnul preşedinte al Consiliului Judeţean nu a dorit acest lucru, care era echitabil şi, în mod discreţionar, a apucat să împartă banii cum a crezut el”, a declarat preşedintele PNL Dâmboviţa, Virgil Guran, potrivit Agerpres.Consilierii judeţeni ai PNL nu au participat la şedinţa Consiliului Judeţean Dâmboviţa în care s-a aprobat bugetul judeţean.         Guran l-a acuzat pe preşedintele CJ Dâmboviţa, Corneliu Ştefan, care este şi preşedinte al organizaţiei PSD Dâmboviţa, că a alocat discreţionar banii către primăriile din judeţ şi că îşi asumă toate realizările din Dâmboviţa.„Mai nou, toate proiectele naţionale, DN 71, DN 7 şi altele, sunt realizări ale Consiliului Judeţean. Măi, prostim lumea?! Ăia sunt bani veniţi de la CNAIR, din fonduri europene, n-are nicio treabă Consiliul Judeţean, decât atâta că trebuie să semneze arhitectul acolo pentru o autorizaţie. Din acest moment, l-am anunţat şi pe Corneliu Ştefan, respect alianţa la nivel naţional (...), dar, la nivel de judeţ Dâmboviţa, această alianţă s-a încheiat. Nu mai există alianţă între noi şi PSD. Dacă Corneliu Ştefan consideră că poate să conducă singur Consiliul Judeţean şi nu ţine cont de parteneri, nu ţine cont de faptul că avem 13 consilieri judeţeni, nu ţine cont că sunt 23 de primării PNL şi are impresia că este feuda lui, greşeşte. Şi din acest moment, nu-i mai spun cu frumosul, cu bun simţ, la o discuţie, ci o să le dau direct la presă. Dacă n-au avut până acum oameni care să spună adevărul direct în judeţ, o să aibă”, a afirmat Virgil Guran.Acesta a precizat că nu l-a anunţat pe preşedintele PNL, Nicolae Ciucă, în legătură cu această decizie luată la nivelul organizaţiei liberale din Dâmboviţa.„Nu am discutat cu preşedintele Ciucă acest aspect. O să îl informez. Preşedintele Ciucă nu o să aibă nimic de spus, din contră, cred eu că va fi şi el deranjat de faptul că se fac discriminări, că se încearcă racolări de primari”, a mai spus senatorul Virgil Guran.            Editor :  R.K.    
----------------------------------

 Un bărbat din Vrancea a fost șantajat cu 5.000 de euro pe rețelele sociale. Cunoscuse online o femeie și a intrat în jocul ei 
Actualitate
2024-01-10T16:09:37+02:00
         Un bărbat din Vrancea a fost șantajat pe internet cu mai fotografii și videoclipuri cu el, în care apărea dezbrăcat. Individul cunoscuse online o femeie, cu care s-a conversat mai întâi prin mesaje scrise și apoi prin video-call. Doar că, după ce l-a convins să se dezbrace în fața camerei video, bărbatul a ajuns să fie șantajat cu 5.000 de euro, scrie Monitorul de Vrancea.         Totul a început după ce bărbatul a fost contactat prin intermediul aplicației Facebook Messenger de o femeie necunoscută. Au purtat câteva discuții în limba engleză, inițial prin mesaje scrise. După ce i-a câștigat încrederea, femeia i-a propus să se converse și prin intermediul video-call, ocazie cu care l-a ademenit să se dezbrace în fața camerei video.Bărbatul a intrat în jocul necunoscutei, doar că, ulterior, a ajuns să fie șantajat, scrie sursa citată. Pentru a nu publica pe rețelele sociale fotografiile și clipurile video realizate prin intermediul camerei web, femeia i-a cerut 5.000 de euro.În loc să plătească suma cerută, bărbatul s-a dus la Poliție și a povestit tot ce s-a întâmplat.Doar că respectivul cont de Facebook dispăruse între timp, motiv pentru care bărbatul și-a retras plângerea făcută. Soluția procurorilor a fost de renunțare la urmărirea penală, ordonanța emisă în acest sens fiind confirmată și de instanță, mai scrie sursa citată.            Editor :  Izabela Zaharia    
----------------------------------

 Un bărbat și-a omorât iubita cu o secure, supărat că ar fi băut mai mult decât el 
Un bărbat și-a omorât iubita cu o secure, supărat că ar fi băut mai mult decât el
2024-01-10T15:53:05+02:00
         O femeie în vârstă de 42 de ani a murit, marți seară, după ce concubinul acesteia, un bărbat în vârstă de 34 de ani, din oraşul Piatra-Olt, ar fi lovit-o de mai multe ori cu o secure, în urma unui conflict pe fondul consumului de alcool, au informat reprezentanţii Parchetului de pe lângă Tribunalul Olt, potrivit Agerpres.          Bărbatul a fost reţinut miercuri de procurori, fiind cercetat pentru infracţiunea de omor.Crima a avut loc la domiciliul bărbatului din Piatra-Olt, după ce între victimă şi concubinul acesteia ar fi izbucnit un conflict pe fondul consumului de alcool, deoarece femeia ar fi băut mai mult decât partenerul ei.„În cursul zilei de 09.01.2024, lucrătorii de poliţie din cadrul Serviciului de Investigaţii Criminale, sub coordonarea unui procuror criminalist din cadrul Parchetului de pe lângă Tribunalul Olt, au efectuat cercetarea la faţa locului şi activităţi investigative, urmare unui apel către Poliţia oraş Piatra-Olt, cu privire la faptul că, la data de 09.01.2024, în jurul orei 20,30, pe fondul consumului de alcool şi a unui conflict spontan generat de faptul că victima C. I.(42 ani) a consumat mai mult alcool decât concubinul său, inculpatul F. A.-V.(34 ani), acesta i-a aplicat multiple lovituri cu o secure, respectiv cu muchia, cât şi cu coada, provocându-i victimei leziuni care la scurt timp au condus la decesul acesteia”, a precizat sursa citată.Din concluziile preliminare ale medicilor legişti a reieşit că moartea femeii a fost una violentă şi a fost cauzată de o hemoragie internă, consecinţa multiplelor leziuni traumatice ce s-ar fi putut produce cu un corp dur tăietor.Bărbatul reţinut în cauză pentru omor va fi prezentat instanţei cu propunere de arestare preventivă pentru 30 de zile.            Editor :  C.L.B.    
----------------------------------

 Derapaj în conflictul Teodosie-Bănescu: „Juisarea intelectualist-utopică este principala sursă de încurajare a ideologiilor cristofobe” 
Actualitate
2024-01-10T16:12:46+02:00
         Polemica dintre arhiepiscopul Tomisului, ÎPS Teodosie, și purtătorul de cuvânt al Bisericii Ortodoxe Române, Vasile Bănescu, a intrat în faza atacului la persoană. După ce purtătorul de cuvânt BOR l-a făcut „ignorant teologic” pe Teodosie, arhiepiscopul Tomisului i-a replicat „talentatului scriitor” Vasile Bănescu că „juisarea intelectualist-utopică pe gama redusă a unei terminologii «de budoar» este principala sursă de încurajare a ideologiilor cristofobe”. Ultima dispută dintre cei doi a pornit de la mesajul lui ÎPS Teodosie, care a spus că femeile aflate la ciclul menstrual și bărbații care fumează nu au voie să bea agheasmă.         Arhiepiscopia Tomisului a venit miercuri cu o serie de preciză, după ce presa a relatat despre declarațiile ÎPS Teodosie, „în special pe tema incompatibilității dintre fumatul activ și consumul Aghesmei Mari”.Arhiepiscopia transmite într-un comunicat că ÎPS Teodosie „își menține cu fermitate atitudinea de militant anti-fumat”, pe baza „nenumăratelor studii medicale, avertismente și măsuri luate atât pe plan mondial cât și național, dar și pe experiența de peste trei decenii de sprijin oferit celor grav (și nu de puține ori mortal) afectați de acest viciu”.Sursa citată face trimitere la date ale Organizației Mondiale a Sănătății, care arată că fumatul este cauza principală a morții anuale a peste 7 milioane de persoane care fumează activ și a peste 1,3 milioane de persoane afectate indirect (prin „fumatul pasiv”).         Făcând analogie cu sinuciderea, ÎPS Teodosie susține că nici fumătorul, „care în mod voluntar își ucide lent organismul”, nu are drept la comuniunea cu Dumnezeu.„În perfectă consonanță cu îngrijorarea exprimată în toate forurile lumii față de creșterea alarmantă a numărului de victime ale acestui viciu, accepțiunea canonică și duhovnicească ortodoxă prevede că atât sinucigașul cât și persoana cauzatoare (cu voie sau fără de voie) a morții cuiva se îndepărtează de comuniunea cu Dumnezeu (comuniune exprimată vizibil în Ortodoxie, prin Taina Sfintei Împărtășanii, apoi prin consumul aghesmei și a anaforei). Prin urmare, fumătorul, care în mod voluntar își ucide lent organismul și în mod involuntar participă la uciderea semenului său prin exalarea fumului, se plasează pe el însuși înafara comuniunii cu Dumnezeu (care are loc în și prin Biserică)”, se arată în comunicat.Teodosie: Bănescu „juisează intelectualist-utopic”În același comunicat, ÎPS Teodosie îi dă și un răspuns purtătorului de cuvânt al BOR, Vasile Bănescu, care îi contrazisese teoriile, spunând că „cel luptat de o patimă” are şi el nevoie de ajutorul lui Hristos, iar fiziologia nu este sinonimă cu necurăţia şi nici agheasma cu Sfânta Împărtăşanie.Teodosie îl atacă pe Bănescu folosind cuvinte dure și spune despre purtătorul de cuvânt BOR că „juisează intelectualist-utopic”.„Talentatului scriitor Vasile Bănescu, purtător de cuvânt al Patriarhiei Române pe pagina personală de pe o rețea de socializare, căruia îi adresăm un sincer și tolerant «La mulți ani!», îi transmitem că juisarea intelectualist-utopică pe gama redusă a unei terminologii (inclusiv teologice) «de budoar» este principala sursă de încurajare a ideologiilor cristofobe, având în subsidiar, desigur, și «ignoranța inclusiv teologică, trântită zgomotos pe taraba ritualismului religios». Această săritură donquijotescă, plină de zel iacobin (ilar și defazat istoric), la gâtul unui ierarh al Bisericii care își îndeplinește – cu inevitabilele limite personale, însă cu onestitate – datoria păstorească, pe linia trasată de Sfânta Scriptură, de Sfinții Părinți și de colecția canonică a Bisericii și care nu trimite pe nimeni în iad pentru că fumează, nici nu exclude din biserică «femeia cu fiziologie normală» (așa cum apare în «comunicatul» talentatului domn Bănescu), ci doar reamintește societății grăbite în care ne ducem viețile că Biserica are rânduieli care nu se pot schimba după capriciile modei, se dovedește, din nou și din nou, una nefericită, călcătoare, nepermis de des, a principiului: «Orice împărăţie care se dezbină în sine se pustieşte, orice cetate sau casă care se dezbină în sine nu va dăinui» (Matei 12, 25)”, se încheie comunicatul Arhiepiscopiei Tomisului.            Editor :  Bogdan Păcurar    
----------------------------------

 Rareş Bogdan: Acordul cu Austria privind aderarea României la Schengen în etape nu e niciun fel de umilinţă 
Actualitate
2024-01-10T15:13:58+02:00
         Europarlamentarul PNL Rareş Bogdan a declarat, miercuri, la Antena 3 CNN, că Acordul privind aderarea României la Schengen aerian nu e niciun fel de umilinţă, iar verificările care vor fi făcute în aeroporturile din România sunt ceva firesc. „Eu ultima dată în decembrie am fost oprit pe aeroportul din Larnaca, culmea este că unul dintre poliţiştii Frontex de pe aeroport era român”, a spus eurodeputatul.         Rareş Bogdan susține că a văzut tot felul de abordări legate de Acordul privind aderarea României la Schengen aerian şi că acesta nu reprezintă niciun fel de umilinţă.„Înțeleg îngrijorarea presei, e firească, e normală, dar vă asigur că nu se schimbă absolut nimic. Am văzut tot felul de abordări: „E o umilință pentru România”. Nu e niciun fel de umilință. Eu ultima dată în decembrie am fost oprit pe aeroportul din Larnaca, culmea este că unul dintre poliţiştii Frontex de pe aeroport era român”, a spus europarlamentarul PNL, despre verificările din aeroporturile din România, în urma admiterii României în Schengen pe cale aeriană.Rareş Bogdan a precizat că noi avem la ora actuală pe aeroporturi 220 de poliţişti români iar pe graniţele terestre, undeva la 450 de poliţişti.         „În total, sunt peste 700 de poliţişti din Ministerul Afacerilor Interne din România care sunt detaşaţi, pe Frontex sau pe alte forme de cooperare, în diverse granite ale UE, în diverse state care au aderat la Schengen cu ani în urmă. Faptul că există un control aleatoriu al maşinilor vi se poate întâmpla dvs când treceţi între Ungaria şi Austria, şi nu aveţi număr de România. Vi se poate întâmpla, când coborâţi din avionul de Frankfurt, când faceţi o escală către Paris sau New York, şi vă întreabă doi poliţişti sau reprezentanţi Frontex unde plecaţi, să vă prezentaţi actele şi să le daţi biletul de călătorie”, a mai afirmat liberalul.Bogdan a menţionat că i se întâmplă frecvent, ca şi altor europarlamentari, când pleacă la Strasbourg, să li se solicite aleatoriu (..) documente în plus.„Nu se întâmplă absolut nimic nefiresc ce se întâmplă şi în Portugalia, şi în Spania, şi în Danemarca, Grecia, poate şi în Cipru, mai mult decât oriunde altundeva”, a arătat Rareş Bodan, precizând că pe Acordul respectiv, „condiţiile Dublin sunt condiţii care şi astăzi sunt îndeplinite”.            Editor :  C.L.B.    
----------------------------------

 Peste 1.200 de elevi din Prahova învață online, după ce comuna lor a rămas fără gaze în plin ger, din cauza unei avarii 
Actualitate
2024-01-10T15:11:53+02:00
         În plin val de ger, peste 1.200 de elevi din Ciorani, județul Prahova, au fost trimiși acasă de la școală, din cauza frigului din sălile de clasă. Întreaga comună a rămas fără gaze, iar problema ar urma să fie rezolvată de furnizor abia peste câteva zile, scrie Observatorul Prahovean.         Începând de miercuri, 10 ianuarie 2024, cei 1.200 de copii din Ciorani, județul Prahova, învață online. Este vorba de elevii de la Liceul Tehnologic "Profesor Ilie Gavrilă", dar și de cei ai Școlii Gimnaziale din localitate.Decizia s-a luat după ce întreaga comună a rămas fără gaze încă de luni, 8 ianuarie, din cauza unei avarii la rețea.Întrucât temperaturile în zonă au scăzut sub pragul de îngheț, în sălile de clasă este foarte frig, motiv pentru care primăria a solicitat Inspectoratului Școlar Județean ca orele de curs să se desfășoare, temporar, online.         "În urma unor discuții purtate la nivel de Inspectorat Școlar și Consiliu Județean, s-a hotărât ca cei 1.200 de elevi de la cele două unități de învățământ să intre în online până când problema se va rezolva. Am asigurări ferme din partea operatorului că luni, 15 ianuarie, copiii pot reveni la cursuri în săli de clasă încălzite corespunzător”.În cursul zilei de miercuri, o a doua comună din Prahova, alimentată de același furnizor, a rămas fără gaze. Este vorba de comuna Tomșani, situată la doar 17 kilometri de Ciorani."Am informat deja Prefectura Prahova, Consiliul Județean și ANRE cu privire la această problemă. Vom analiza dacă se impune funcționarea școlilor în sistem online", a transmis, pentru sursa citată, Mihai Pelin, primarul comunei Tomșani.            Editor :  Izabela Zaharia    
----------------------------------

 Doi soţi din Aiud, ambii de 73 de ani, au fost găsiţi morți în propria casă 
Doi soţi din Aiud, ambii de 73 de ani, au fost găsiţi morți în propria casă
2024-01-10T15:16:14+02:00
         Doi soţi din municipiul Aiud, ambii de 73 de ani, au fost găsiţi decedaţi în locuinţa familiei, miercuri, după ce vecinii s-au alertat că nu i-au mai văzut de ceva timp.         Potrivit Inspectoratului de Poliţie Judeţean (IPJ) Alba, cei doi soţi au fost găsiţi decedaţi în locuinţa lor situată pe strada Strâmtă din municipiu."Aceştia nu au mai fost observaţi de către vecinii care au anunţat familia", a transmis IPJ Alba.Potrivit Poliţiei, la examinarea sumară a cadavrelor nu au fost identificate urme de violenţă. Acestea urmează să fie transportate la Medicină Legală, pentru efectuarea necropsiei şi stabilirea cauzei morţii.Cercetările sunt continuate sub aspectul săvârşirii infracţiunii de ucidere din culpă.            Editor :  A.P.    
----------------------------------

 Un guru din Nepal despre care se spune că e reîncarnarea lui Buddha a fost arestat și este acuzat de viol și abuz sexual 
Externe
2024-01-10T15:05:53+02:00
         Poliția din Nepal l-a arestat pe „băiatul Buddha” cu acuzații de viol și abuz sexual. Bărbatul, despre care mii de oameni cred că este o reîncarnare a lui Buddha și care a atras atenția internațională în 2005, transformat în guru, mai este suspect și în cazul dispariției unor adepți ai săi, transmite Reuters.         Un bărbat nepalez despre care mii de oameni credeau că este o reîncarnare a lui Buddha și care a atras atenția internațională când era adolescent a fost arestat din cauza acuzațiilor de viol și abuz sexual, a anunțat poliția miercuri.Biroul Central de Investigații (CIB) al poliției din Nepal a declarat că l-a arestat marți pe Ram Bahadur Bomjon, în vârstă de 33 de ani, dintr-o casă de la periferia orașului Kathmandu, unde se ascunsese.„Echipa noastră l-a arestat în timp ce încerca să evadeze sărind de la fereastra casei”, a spus CIB într-un comunicat.         Purtătorul de cuvânt al CIB, Nawaraj Adhikari, a declarat că Bomjon va fi trimis la tribunalul districtual Sarlahi, care a emis un mandat de arestare pentru el.Gurul acum în vârstă de 33 de ani are o mulțime de oameni care îl venerează, dar a fost mult timp acuzat că și-a agresat fizic și sexual discipolii și se ascunsese de autorități de câțiva ani.„A fost arestat după ce a fugit timp de câțiva ani”, a declarat purtătorul de cuvânt al poliției, potrivit presei nepaleze.Poliția l-a reținut pe Bomjan în Kathmandu în baza unui mandat emis pentru un presupus viol asupra unui minor într-un ashram din Sarlahi, un district la sud de capitală.Polițiștii l-ar fi prins că a fost prins cu pachete bani în valoare de 30 de milioane de rupii nepaleze (300.000 USD) și valută în valoare de 22.500 USD.Acuzațiile de abuz împotriva lui Bomjan se întind de mai bine de un deceniu. Zeci de plângeri de agresiune au fost depuse împotriva acestuia în 2010. El a spus atunci că și-a bătut victimele pentru că i-au tulburat meditația.O călugăriță în vârstă de 18 ani l-a acuzat că a violat-o la o mănăstire în 2018.Poliția a deschis o altă anchetă împotriva lui în anul următor, după ce membrii familiei au raportat dispariția a patru dintre adepții săi dintr-unul dintre ashramurile sale.Locația celor patru este încă necunoscută, a declarat Dinesh Acharya de la Biroul Central de Investigații, reporterilor pe 10 ianuarie.„Dacă nu știm în ce situație se află cei dispăruți, nu suntem în măsură să o numim crimă”, a spus el.În adolescență, Bomjon a devenit cunoscut drept „băiatul Buddha” și a apărut în presa internațională, după ce adepții au spus că poate medita nemișcat fără apă, mâncare sau somn timp de câteva zile.El a atras peste 100.000 de oameni în pădurile dese din sud-estul Nepalului pentru a-l vedea stând cu picioarele încrucișate sub un copac, meditând.            Editor :  M.I.    
----------------------------------

 Ministrul polonez arestat pentru corupție anunță că intră în greva foamei și se declară „prizonier politic” 
Externe
2024-01-10T14:58:35+02:00
         Fostul ministru de interne din Guvernul Poloniei, Mariusz Kaminski, arestat ieri pentru o condamnare de corupție, spune că este „prizonier politic” și că intră în greva foamei, relatează The Guardian.         Kaminski și fostul său adjunct, Maciej Wasik, ambii din rândurile partidului populist PiS, au fost condamnați pentru abuz de putere pentru fapte comise în 2007.Ieri, cei doi au încercat să scape de încarcerare refugiindu-se în palatul prezidențial de la Varșovia, unde au fost primiți de președintele Andrzej Duda, unul dintre aliații lor politici.Adjuncta ministrului polonez de justiție a negat că cei doi sunt prizonieri politici, iar premierul Donald Tusk l-a acuzat pe președinte că a „obstrucționat justiția”.La rândul său, Andrzej Duda a spus că va face eforturi pentru a-i elibera pe cei doi politicieni.„Nu mă voi opri din lupta pentru un stat polonez drept și corect. Nu mă voi opri până ce Mariusz Kaminski și colegii săi nu sunt liberi. Nu mă voi speria. Voi acționa legal, în acord cu Constituția și cu legea, la fel ca înainte”, a spus președintele polonez.              Editor :  Adrian Dumitru    
----------------------------------

 Nicușor Dan: Au fost înlocuite indicatoarele rutiere vandalizate din centrul Capitalei 
Actualitate
2024-01-10T14:58:16+02:00
         Primarul Capitalei Nicuşor Dan a anunţat că au fost înlocuite mai multe indicatoare rutiere din centrul Bucureştiului, care au fost vandalizate. El a adăugat că vor fi schimbate, până la finalul acestei săptămâni, peste 80 de indicatoare rutiere.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media "Au fost înlocuite indicatoarele rutiere vandalizate din centrul Capitalei. În urma sesizărilor venite de la cetăţeni, echipele Administraţiei Străzilor intervin în mai multe zone precum: Piaţa Iosif Sava - strada dr. Vasile Sion, Calea Victoriei intersecţie cu Piaţa Revoluţiei, Calea Griviţei, str. Mircea Vulcănescu, zona Pieţei Amzei, Bd. Nicolae Bălceascu, bd. Magheru, str. Arthur Verona etc.", a scris Nicuşor Dan, miercuri, pe Facebook.Edilul general a mai spus că, până la sfârşitul săptămânii, vor fi schimbate peste 80 de indicatoare rutiere.           
----------------------------------

 Mark Zuckerberg a început să crească în Hawaii vaci hrănite cu făină de macadamia şi bere 
Externe
2024-01-10T14:50:52+02:00
         Magnatul Mark Zuckerberg, care conduce imperiul Meta, a început să crească vite wagyu şi angus cu scopul de a crea cele mai bune tipuri de carne, a anunţat şeful Meta pe Facebook.         Mark Zuckerberg, cunoscut pentru ambiţioasele sale afaceri şi pentru antrenamentele intense, a dezvăluit incursiunea sa în creşterea vitelor la Ko'olau Ranch din Kauai, cu scopul de a cultiva carne de vită de calitate superioară, scrie News.ro"Am început să cresc vite la ferma Ko'olau Ranch din Kauai, iar scopul meu este să creez unele dintre cele mai bune tipuri de carne de vită de cea mai bună calitate din lume. Bovinele sunt wagyu şi angus şi vor creşte mâncând făină de macadamia şi bând bere pe care o creştem şi o producem aici, la fermă", a spus el.Zuckerberg a precizat că vrea ca "întregul proces să fie local şi integrat pe verticală"."Fiecare vacă mănâncă între 5.000 şi 10.000 de kilograme de hrană în fiecare an, ceea ce înseamnă o mulţime de hectare de macadamia. Fiicele mele ajută la plantarea macadamiei şi au grijă de diferitele noastre animale. Suntem încă la început de drum şi este distractiv să ne îmbunătăţim în fiecare sezon. Dintre toate proiectele mele, acesta este cel mai delicios".            Editor :  V.M.    
----------------------------------

 România și Polonia sunt țările UE cu cele mai mari creșteri ale prețului locuințelor în T3 din 2023 
Economie
2024-01-10T14:46:42+02:00
         Preţul locuinţelor în Uniunea Europeană a înregistrat în trimestrul al treilea al anului trecut o creştere de 0,8% comparativ cu trimestrul al doilea, în condiţiile în care nu mai puţin de 18 state membre au înregistrat creşteri la acest capitol, arată datele publicate miercuri de Eurostat, potrivit Agerpres.          Potrivit acestor date, cele mai mari creşteri de preţuri au fost înregistrate în Polonia (4,5%), România (3,4%) şi Danemarca (3,1%). La polul opus, cele mai importante scăderi de preţuri au fost înregistrate în Luxemburg (minus 6,3%), Finlanda (minus 2,7%) şi Germania (minus 1,4%).În ritm anual, trimestrul al treilea 2023 comparativ cu trimestrul al treilea 2022, preţul locuinţelor în Uniunea Europeană a scăzut cu 1%. Cele mai importante scăderi au fost în Luxemburg (minus 13,6%), Germania (minus 10,2%) şi Finlanda (minus 7%), iar cele mai mari creşteri au fost înregistrate în Croaţia (10,9%), Polonia (9,3%) şi Bulgaria (9,2 %). În România, preţul locuinţelor a înregistrat o creştere anuală de 4,8%.Când vine vorba însă de perioada cuprinsă între 2010 şi trimestrul al treilea din 2023, preţul locuinţelor din UE a crescut cu 48,9%. În această perioada, preţurile la locuinţe s-au triplat în Estonia (210%) şi s-au dublat în Ungaria (185%), Lituania (158%), Letonia (141 %), Austria (123%), Cehia (122 %) şi Luxemburg (107 %). Scăderi au fost înregistrate doar în Grecia (minus 14%), Italia (minus 8%) şi Cipru (minus 2%).Tot în perioada cuprinsă între 2010 şi trimestrul al treilea din 2023, chiriile în UE au crescut cu 22%, în condiţiile în care Grecia a fost singurul stat membru în care chiriile au scăzut în această perioadă. Campioane la creşterea chiriilor sunt Estonia (218%), Lituania (170%) şi Irlanda (100%).                
----------------------------------

 Cea mai bogată femeie din Marea Britanie a câștigat anul trecut un salariu de 281 de milioane de dolari 
Externe
2024-01-10T14:34:04+02:00
         Denise Coates, fondatoarea și CEO-ul companiei de jocuri de noroc Bet365, a câștigat în anul fiscal încheiat în martie 2023 un salariu de 281 de milioane de dolari, scrie CNN.         Coates este și acționarul majoritar al companiei, iar pe lângă salariul uriaș a încasat și cel puțin 50% din cele 127 de milioane de dolari oferite drept dividende.Salariul ei de bază a crescut cu aproximativ 10 milioane de dolari față de anul anterior, chiar dacă Bet365 a înregistrat pierderi de 77 de milioane de dolari. Pierderile au fost atribuite de companie costurilor asociate cu intrarea pe noi piețe.Datorită salariului său uriaș, Denise Coates a devenit cea mai bine plătită femeie din Marea Britanie și unul dintre cei mai bine plătiți CEO la nivel mondial.         Datele recente Bet365 arată că au mai fost plătite 127 de milioane de dolari către Fundația Denise Coates, care distribuie fonduri organizațiilor caritabile din Marea Britanie și peste hotare.Publicația Sunday Times estimează că familia Coates a devenit al doilea mare contribuabil din Marea Britanie în 2023, plătind aproximativ 585 de milioane de dolari.Potrivit Forbes, avere lui Denise Coates este estimată la 7 miliarde de dolari. Denise Coates a cumpărat domeniul Bet365.com în anul 2000 și a lansat site-ul în 2001.Astăzi, Bet365 are peste 7.500 de angajați în toată lumea.            Editor :  V.M.    
----------------------------------

 O femeie a fost găsită moartă în râul Dâmboviţa 
O femeie a fost găsită moartă în râul Dâmboviţa
2024-01-10T14:28:02+02:00
         O femeie de 64 de ani a fost găsită moartă în râul Dâmboviţa, informează Direcţia Generală de Poliţie a Municipiului Bucureşti.         "La data de 10 ianuarie, în jurul orei 11,00, poliţiştii DGPMB - Secţia 11 Poliţie au fost sesizaţi, prin sistem 112, cu privire la faptul că, în râul Dâmboviţa, se află o persoană, posibil înecată. La faţa locului s-au deplasat poliţişti din cadrul subunităţii, precum şi scafandri SMURD, care au procedat la extragerea persoanei în cauză, o femeie în vârstă de 64 de ani", se arată într-un comunicat transmis miercuri Agerpres.În urma procedurilor specifice efectuate de echipajul de prim-ajutor, persoana a fost declarată decedată.Cazul a fost preluat de Parchetul de pe lângă Tribunalul Bucureşti, împreună cu Serviciul Omoruri - DGPMB, în vederea continuării cercetărilor şi stabilirii împrejurărilor în care s-a produs evenimentul.         De asemenea, trupul neînsufleţit urmează a fi transportat la Institutul Naţional de Medicină Legală, în vederea efectuării necropsiei.O femeie a fost dată dispărută pe 9 ianuarie, de către familie, care a precizat că ea a plecat de la adresa de domiciliu, din Sectorul 3, în jurul orei 11,30, şi nu a mai revenit. "Imediat după sesizarea depusă privind dispariţia persoanei, poliţiştii Serviciului de Investigaţii Criminale Sector 3 au demarat procedurile de depistare a femeii", arată DGPMB în acelaşi comunicat.După efectuarea activităţilor specifice, se va stabili cu exactitate dacă persoana găsită în lac este aceeaşi persoană despre care a fost sesizată poliţia şi care face obiectul cazului de dispariţie, înregistrat la Serviciul de Investigaţii Criminale Sector 3.            Editor :  A.P.    
----------------------------------

 CNAB anunță că aeroporturile Otopeni şi Băneasa sunt pregătite pentru Air Schengen 
CNAB anunță că aeroporturile Otopeni şi Băneasa sunt pregătite pentru Air Schengen
2024-01-10T14:29:33+02:00
         Aeroportul Internaţional Henri Coandă Bucureşti şi Aeroportul Internaţional Bucureşti Băneasa Aurel Vlaicu sunt pregătite 100% pentru operarea pe fluxuri separate Schengen/non-Schengen, susţin oficialii Companiei Naţionale Aeroporturi Bucureşti (CNAB), într-un comunicat de presă transmis, miercuri, Agerpres.         Conform sursei citate, CNAB a luat din timp toate măsurile necesare pentru ca infrastructura să asigure o operare fără neconformităţi şi în colaborare cu instituţiile abilitate, în special cu Inspectoratul General al Poliţiei de Frontieră, a pregătit procedurile specifice.Datele oficiale relevă faptul că, din totalul traficului internaţional, două treimi dintre pasageri călătoresc către sau dinspre destinaţii aflate în spaţiul Schengen şi, odată cu intrarea României în spaţiul de liberă circulaţie, aceşti pasageri nu vor mai trece pe la ghişeele de control de frontieră, acestea urmând a fi relocate.„Fluxurile de pasageri sunt pregătite pentru operare, iar ghişeele de control destinate fluxurilor non-Schengen, atât pentru ieşirea din ţară, cât şi pentru intrare, sunt deja amplasate pe poziţii şi racordate la reţeaua informatică. Pregătirile s-au încheiat încă de la finalul anului 2022, şi numai decizia nefavorabilă a Consiliului JAI a făcut ca acestea să nu intre atunci în funcţiune. (...) o mare parte a infrastructurii de terminal de la aeroportul Henri Coandă - este vorba de cea dată în exploatare în anii 2011 şi 2012 - a fost proiectată pentru utilizare în sistem Schengen/non-Schengen şi, în perioada scursă de atunci, CNAB a trebuit să depună eforturi deosebite pentru a asigura procesarea unui trafic de pasageri care, în ultimii 11 ani, s-a dublat”, se menţionează în comunicat.Pe data de 31 decembrie 2023, ţările-membre ale Uniunii Europene (UE) au aprobat, în unanimitate, intrarea graduală a României şi Bulgariei în spaţiul Schengen de liberă circulaţie, după ce Austria, ultima ţară din UE-27 care se opunea acestei măsuri, şi-a ridicat vetoul. Astfel, începând din luna martie a acestui an, controalele la frontierele interne aeriene şi maritime cu aceste două ţări vor fi ridicate, Austria, Bulgaria şi România angajându-se, de asemenea, să convină ulterior asupra unei date pentru încetarea controalelor terestre, a informat preşedinţia spaniolă a Consiliului UE.            Editor :  C.L.B.    
----------------------------------

 Record de cereale transportate prin Portul Constanța în 2023: 50% creștere față de anul 2022 
Economie
2024-01-10T14:18:23+02:00
         Portul Constanţa a stabilit în 2023 un nou record în ceea ce priveşte exporturile de cereale. 36 de milioane de tone au fost transportate pe această rută, cu 50% mai mult comparativ cu 2022. Cerealele din Ucraina și îmbunătăţirea infrastructurii cu bani europeni sunt principalii factori, au declarat miercuri pentru Reuters reprezentanţi ai autorităţii portuare, notează Agerpres.         Potrivit surselor, portul Constanţa a expediat anul trecut o cantitate record de 36 milioane de tone de cereale, în creştere cu 50% comparativ cu 2022, iar cerealele ucrainene au fost responsabile pentru aproximativ 40% din volumul total. Pe parcursul anului trecut, Ucraina a expediat aproximativ 14 milioane de tone de cereale prin portul Constanţa, în creştere de la o cantitate de 8,6 milioane de tone pe întreg parcursul anului 2022.Precedentul record privind cantităţile de cereale expediate într-un singur an prin portul Constanţa este de puţin peste 25 milioane de tone.Ucraina este unul dintre cei mai mari exportatori mondiali de cereale, iar portul Constanţa este acum cea mai importantă rută alternativă de export pentru Kiev, în condiţiile în care cerealele ajung în portul românesc cu camioanele, pe calea ferată sau cu barjele pe Dunăre.         Guvernul de la Bucureşti vrea să dubleze capacităţile de tranzit pentru cerealele ucrainene prin portul Constanţa, până la patru milioane de tone pe lună, şi în prezent lucrează la modernizarea infrastructurii feroviare şi rutiere din şi din jurul portului Constanţa.Miercuri, reprezentanţii autorităţii portuare au precizat că proiecte de investiţii finanţate de Uniunea Europeană, cu o valoare de 546,8 milioane de euro, au fost finalizate anul trecut sau urmează să fie finalizate în 2024. De asemenea, noi proiecte de investiţii cu o valoare de 218 milioane de euro aşteaptă în prezent să fie aprobate.Ministrul Transporturilor şi Infrastructurii, Sorin Grindeanu, declara în luna decembrie că România va asigura tranzitul a cel puţin 4 milioane tone de cereale lunar dinspre Ucraina, lucru posibil şi prin implementarea proiectului PRIMUS dedicat navigaţiei pe timp de noapte pe Canalul Sulina.„De astăzi navigaţia pe Canalul Sulina este posibilă şi pe timp de noapte! Proiectul PRIMUS a fost finalizat, iar sistemul de balizaj va permite navelor să navigheze în condiţii de siguranţă 24 de ore din 24”, a afirmat ministrul Sorin Grindeanu.Traficul total de marfă prin portul Constanţa s-a ridicat la 92,5 milioane de tone în 2023, în creştere cu 22,5% comparativ cu 2022, au precizat reprezentanţii autorităţii portuare.                  Editor :  M.I.    
----------------------------------

 Ministrul italian al Apărării: A venit timpul ca diplomaţia să deschidă drumul către pace între Rusia şi Ucraina 
Externe
2024-01-10T14:17:28+02:00
         A venit timpul ca diplomaţia să deschidă drumul către pace între Rusia şi Ucraina, a declarat miercuri ministrul apărării italian, Guido Crosetto, adăugând că sprijinul ferm al Occidentului pentru Kiev este crucial pentru a asigura negocieri serioase, informează Reuters, potrivit Agerpres.         Contraofensiva ucraineană din 2023 nu a produs rezultatul dorit, iar situaţia de pe front trebuie privită cu realism, a declarat ministrul Crosetto într-o intervenţie în parlament.„Din această perspectivă... se pare că a sosit timpul pentru o diplomaţie incisivă, alături de sprijinul militar, pentru că există o serie de semnale importante venite de ambele părţi”, a spus Crosetto.Rusia îşi arată treptat disponibilitatea de a negocia şi de a-şi proteja economia, în timp ce poziţia Ucrainei pare mai puţin intransigentă decât înainte, a spus el.         „Toate acestea trebuie luate în considerare pe drumul către negocieri pentru oprirea conflictului şi a procesului ulterior de normalizare a relaţiilor, nu doar ale Rusiei cu Ucraina, ci şi cu ţările occidentale”, a afirmat ministrul italian al apărării.Rusia a declarat că este pregătită pentru discuţii de pace dacă Ucraina ţine cont de „noile realităţi”, sugerând recunoaşterea faptului că Moscova în prezent controlează aproximativ 17,5% din teritoriul ucrainean.Preşedintele ucrainean Volodimir Zelenski a respins orice idee că Moscova ar fi interesată de discuţii, declarând luna aceasta revistei The Economist că Rusia ar fi de acord cu o pauză în lupte doar dacă ar avea nevoie de o pauză pentru a-şi reface armata.„În Ucraina, frontul intern pare să nu mai fie la fel de unit ca în trecut în susţinerea politicii preşedintelui Zelenski, ieşind la iveală unele divergenţe în discursul politic”, a observat Crosetto.Zelenski şi-a intensificat contactele internaţionale în ultimele săptămâni, încercând să consolideze sprijinul occidental, pe fondul avertismentelor că armata ucraineană este în criză de armament.Italia a adoptat luna trecută un decret care îi permite să continue să trimită material de război în Ucraina până la sfârşitul anului 2024. De asemenea, guvernul premierului Giorgia Meloni a fost de acord să trimită Kievului mai multe materiale pentru a-şi consolida apărarea.Crosetto, un susţinător puternic al Kievului şi un membru important al partidului Fratelli d'Itali, al lui Meloni, a reiterat că orice discuţie de pace trebuie să recunoască în mod clar agresiunea Rusiei împotriva Ucrainei declanşată în februarie 2022.„Integritatea teritorială deplină şi frontierele recunoscute ale Ucrainei rămân obiectivul întregii comunităţi internaţionale”, a declarat el.            Editor :  R.K.    
----------------------------------

 Gabriel Zetea, despre comasarea alegerilor: Este o propunere pe care colegii de la PNL vor să o aibă. PSD nu doreşte în mod special 
Actualitate
2024-01-10T14:16:31+02:00
         Vicepreşedintele PSD Gabriel Zetea a declarat, miercuri, despre comasarea alegerilor, că este o propunere pe care colegii de la PNL îşi doresc să o aibă, dar PSD nu doreşte în mod special. El a menţionat că în situația în care o astfel de idee ar fi susţinută de mai multe partide, atunci aceasta poate să meargă înainte. Potrivit deputatului, PSD vrea în primul rând respectarea calendarului electoral, aşa cum a fost stabilit sau aşa cum este în acest moment, dar nu exclude a priori orice discuţie despre comasarea alegerilor, atâta vreme cât există argumente solide, transmite news.ro.         ​Argumentul financiar pentru comasarea alegerilor din 2024 este valid din punctul de vedere al bugetului, dar nu este un argument valid atunci când vorbim despre democraţie, a declarat la RFI vicepreşedintele PSD Gabriel Zetea.El precizează însă că "dacă această propunere a PNL ar fi susţinută de mai multe partide, atunci putem să mergem înainte cu o astfel de modificare".Gabriel Zetea mai spune despre comasarea alegerilor că "din curtoazie, sigur că trebuie să avem astfel de discuţii”.         "Este o propunere pe care colegii din coaliţie, membrii PNL îşi doresc să o aibă, aceea de a comasa anumite tipuri de alegeri. PSD nu doreşte în mod special. Noi dorim în primul rând respectarea calendarului electoral, aşa cum a fost el stabilit sau aşa cum este în acest moment, dar nu excludem a priori orice discuţie despre comasarea alegerilor, atâta vreme cât există argumente solide. Unul dintre argumentele aduse de către colegii din PNL este cel al eficientizării cheltuirii banului public, adică se reduc nişte cheltuieli, în momentul în care două tipuri de alegeri ar fi suprapuse", a afirmat social-democratul."Este un argument valid din punct de vedere al bugetului, dar nu un argument valid atunci când vorbim despre democraţie. Democraţia se întreţine evident cu bani, democraţia este scumpă, aşa cum este peste tot în lume. Dacă argumentul banilor ar fi singurul care ar trebui luat în considerare, Doamne fereşte, atunci am ajunge să nu mai facem alegeri, pentru că ele costă foarte mult", a explicat el.Întrebat dacă asta înseamnă că argumentele PNL nu au convins PSD-ul să accepte comasarea alegerilor, social-democratul a răspuns: "Nu doar acestea. Noi spunem în felul următor: este extrem de delicat ca partidele aflate la putere, la un moment dat în timp, să modifice legea electorală, calendarul electoral, doar pentru a-şi crea un anumit tip de avantaj electoral, pentru că roata e rotundă în viaţă, se întoarce şi, în momentul în care încalci acest principiu, s-ar putea ca atunci când eşti tu în Opoziţie să ţi se întâmple la fel. Dar dacă această propunere a PNL ar fi susţinută de mai multe partide, de exemplu, din Parlamentul României, în afară de PSD şi PNL, atunci da, înseamnă că există voinţă politică, putem să mergem înainte cu o astfel de modificare, pentru că ea nu ar afecta în mod special democraţia (...). E normal să fie o consultare mai largă".Purtătorul de cuvânt al PNL, Ionuţ Stroe, a declarat luni, în ceea ce privește comasarea alegerilor, că oamenii îşi doresc o simplificare a procesului electoral, alegeri desfăşurate civilizat, costuri mai mici şi, nu în ultimul rând, "o economisire a banului public"."Dacă e să ne raportăm la ultimele patru runde de alegeri care au costat 516 milioane de euro, s-ar putea să ne simţim încurajaţi să luăm o decizie care să diminueze costurile într-un an şi aşa dificil", a afirmat Stroe.            Editor :  Andreea Smerea    
----------------------------------

 Clubul în care a avut loc petrecerea „nud” care l-a înfuriat pe Putin a fost închis pentru „încălcarea normelor sanitare” 
Externe
2024-01-10T14:14:14+02:00
         Un tribunal din Moscova a ordonat, miercuri, închiderea pe o perioadă de trei luni a clubului de noapte Mutabor, acolo unde a avut loc o controversată petrecere „nud” cu celebrități, eveniment care a provocat revoltă și indignare în societatea rusă, în contextul războiului din Ucraina.         „Activităţile clubului de noapte Mutabor sunt supendate timp de 90 de zile”, a transmis, într-un comunicat, tribunalul din cartierul moscovit Lefortovo. Tribunalul invocă o „încălcare a cerinţelor sanitare şi epidemiologice în sectorul restauraţiei”.La sfârşitul lui decembrie, un scandal a izbucnit în Rusia după apariția pe reţelele sociale a unor înregistrări video în care personalităţi din Rusia au apărut mai mult sau mai puţin dezbrăcate la o petrecere.Kremlinul a refuzat să comenteze, însă ministerul rus de externe i-a îndemnat pe participanți „să conştientizeze profunzimea problemei şi să se facă eforturi pentru a se corija”, în condițiile unei ideologizări tot mai profunde a societății ruse, sufocată de influența regiului criminal care o conduce și de propaganda la cote uriașe.După petrecere și scandalul care a urmat, mai mulţi participanţi, inclusiv organizatoarea - actriţa şi prezentatoarea Anastasia Ivleieva -, vedeta pop Philipp Kirkorov sau fiica mentorului politic al lui Vladimir Putin, Ksenia Sobceak, şi-au cerut scuze în mod public.Alt particpant, cântăreţul Dima Bilan, a declarat că înţelege „resentimentul poporului nostru, mai ales al bărbaţilor care ne apără pe linia frontului”. Însă aceste scuze publice nu au fost de ajuns să îl domolească pe Vladimir Soloviov - un influent propagandist al regimului criminal de la Kremlin. „Vreţi o a doua şansă? Aduce-ţi-le oamenilor noştri din Ucraina radiatoare şi drone”, a scris ridicolul acolit al lui Putin pe Telegram.            Editor :  Adrian Dumitru    
----------------------------------

 Ce-i spunea Trump Ursulei von der Leyen în 2020: „Dacă Europa este atacată, nu vom veni niciodată să vă ajutăm. NATO e mort” 
Externe
2024-01-10T16:44:11+02:00
         Comisarul european pentru piața internă, Thierry Breton, a relatat marți un dialog la care susține că a fost martor în 2020, între fostul președinte american Donald Trump și președinta Comisiei Europene, Ursula von der Leyen, în care fostul lider de la Casa Albă i-ar fi transmis explicit șefei CE că, în cazul în care Europa este atacată, Statele Unite nu vor veni să ne ajute. „NATO este mort, vom părăsi NATO”, l-a mai citat Thierry Breton pe Donald Trump.         Comisarul european Thierry Breton a fost prezent marți în parlamentul European, unde a declarat că vrea să pună la punct un plan de apărare a Uniunii Europene în valoare de 100 de miliarde de euro.Potrivit publicației Politico, Breton urmează să prezinte pe 27 februarie Programul european de investiții în domeniul apărării (EDIP), un fond destinat să stimuleze achizițiile comune de arme și să pregătească UE de război.„Cred că trebuie să avem un fond de apărare uriaș, care să ajute la accelerarea (înarmării - n.r.), probabil chiar în valoare de 100 de miliarde de euro”, a declarat Breton marți, la un eveniment găzduit de grupul liberal Renew Europe.Trump către von der Leyen: „Nu vom veni niciodată să vă ajutăm”         În cadrul aceluiași eveniment, Breton, descris de Politico drept „omul cu multe povești”, a relatat și o întâmplare la care a fost martor în urma cu patru ani.„Ne întoarcem în 2020, în ianuarie. Stăm cu Ursula von der Leyen, cu mine, cu Phil Hogan (comisar european pentru comerț - n.r.) și cu președintele Statelor Unite ale Americii. Ne aflam la Davos. Iar Donald Trump i-a spus Ursulei: «Trebuie să înțelegeți că, dacă Europa este atacată, nu vom veni niciodată să vă ajutăm și să vă sprijinim și, apropo, NATO este mort și vom pleca, vom părăsi NATO». Era președintele Statelor Unite ale Americii - s-ar putea să se întoarcă”, a rememorat Thierry Breton.Comisarul european a adăugat: „A fost un mare semnal de alarmă... Așa că acum, mai mult ca niciodată, știm că suntem pe cont propriu, desigur”.            Editor :  Bogdan Păcurar    
----------------------------------

 „Nu-l lăsaţi pe Putin să câştige!” Echipa lui Navalnîi face apel la proteste pentru a marca 3 ani de la încarcerarea opozantului rus 
Externe
2024-01-10T14:10:22+02:00
         Mişcarea liderului încarcerat al opoziţiei ruse Aleksei Navalnîi a lansat, miercuri, un apel la organizarea de manifestaţii în întreaga lume pentru a marca 3 ani de la încarcerarea acestuia la 21 ianuarie (2021), relatează dpa, potrivit Agerpres.          Preşedintele rus Vladimir Putin l-a transferat recent pe unul dintre cei mai aprigi critici ai săi într-o colonie penitenciară din Arctica pentru a-l reduce la tăcere, înaintea alegerilor prezidenţiale din martie, potrivit echipei lui Navalnîi.„Nu-l lăsaţi pe Putin să câştige!”, a îndemnat marţi seara într-o postare pe Telegram strategul său principal Leonid Volkov, refugiat în străinătate.Demonstraţiile sunt planificate doar în străinătate, întrucât autorităţile ruse reprimă cu brutalitate orice fel de manifestare de disidenţă în ţară.         Manifestaţii sunt anunţate în special în Germania, unde simpatizanţii lui Navalnîi sunt chemaţi să iasă în stradă în zece mari oraşe, între care Frankfurt, Berlin, Munchen, Koln şi Stuttgart.Navalnîi este deţinut din decembrie 2023 în faimoasa închisoare „Lupul polar”, dincolo de Cercul Polar, în regiunea Iamal din Siberia.Echipa sa a anunţat marţi pe canalele sale de socializare că el a fost plasat din nou în izolare pentru şapte zile. Motivul invocat a fost că nu a reuşit să se „prezinte” în mod corespunzător personalului penitenciarului.Navalnîi a fost condamnat la 19 ani de închisoare sub acuzaţia de extremism.            Editor :  C.L.B.    
----------------------------------

 STB anunţă că în zilele următoare va fi înlocuit sistemul digital de plată: „Plățile la validatoarele vor suferi disfuncționalități” 
Economie
2024-01-10T13:59:39+02:00
         Reprezentanţii Societăţii de Transport Bucureşti (STB) anunţă că, în intervalul 10 - 16 ianuarie, va fi îmbunătăţit sistemul digital de plată cu unul mai performant, iar în această perioadă, din motive tehnice aplicaţia InfoTB si plăţile cu card bancar contactless la validatoarele din vehicule vor suferi disfuncţionalităţi.„Îmbunătăţim sistemul digital de plată! Pentru a răspunde cerinţelor călătorilor, STB va aduce îmbunătăţiri sistemului de plată digitală. Astfel, în perioada 10 – 16 ianuarie 2024, înlocuim sistemul de comunicaţii cu altul mai performant”, a transmis STB pe pagina Facebook.În această perioadă, din motive tehnice, aplicaţia InfoTB si plăţile cu card bancar contactless la validatoarele din vehicule vor suferi disfuncţionalităţi.„Ne cerem scuze pentru neplăcerile cauzate. Asigurăm călătorii ca personalul de control din teren va ţine cont de aceste disfuncţionalităţi ale sistemului de plată, în intervalul menţionat. Lucrăm, zi de zi, pentru a îmbunătăţi calitatea serviciului de transport public! Modern. Digital. Mai rapid. Acesta este noul STB!”, mai precizează sursa menţionată.                           Editor :  A.P.    
----------------------------------

 Angajaţii din asistenţă socială solicită "deblocarea urgentă" a angajărilor. Sindicaliștii amenință guvernul cu grevă generală 
Actualitate
2024-01-10T13:54:19+02:00
         Salariaţii din domeniul asistenţei sociale şi protecţiei copilului solicită premierului Marcel Ciolacu şi ministrului Muncii şi Protecţiei Sociale, Simona Bucura-Oprescu, deblocarea de urgenţă a angajărilor în acest sector de activitate. Ei susţin că deficitul de personal în asistenţa socială este de 40% și că atrag atenţia de mai mult timp asupra acestui lucru. Aceștia mai subliniază că lipsa de specialişti şi de personal de îngrijire are "urmări grave" pentru persoanele asistate. De asemenea, sindicaliştii din asistenţa socială anunţă că iau în calcul declanşarea unei greve generale în luna martie.         Federaţia Naţională Sindicală din Asistenţă Socială şi Protecţia Copilului PRO ASIST anunţă, printr-un comunicat dat publicităţii miercuri, că solicitarea privind deblocarea angajărilor în acest sector de activitate este ”un ultim demers”, premergător strângerii de semnături pentru greva generală.”De mai mult timp, FNS PRO ASIST trage semnale de alarmă cu privire la faptul că sistemul de asistenţă socială, în mod deosebit serviciile sociale rezidenţiale (pentru persoane adulte cu dizabilităţi, pentru persoane vârstnice dar şi pentru copii), au deficit de personal, atât personal de specialitate, dar şi personal de îngrijire care la acest moment este situat la 40% din necesar. Recomandările şi măsurile lăsate de instituţiile care au efectuat controale în anul 2023 la furnizorii publici de servicii sociale, au vizat angajarea de personal şi din acest motiv considerăm imperios necesară deblocarea angajărilor şi în sistemul de asistenţă socială”, se arată în comunicatul sindicatului.Angajaţii din asistenţa socială precizează că lipsa de specialişti şi de personal de îngrijire afectează direct beneficiarii serviciilor de asistenţă socială.”Aşa cum, în Sănătate, lipsa de personal afectează grav actul medical şi oferirea de servicii de calitate pacienţilor şi are urmări grave pentru aceştia, aşa şi în asistenţă socială prin lipsa de personal este afectat procesul de îngrijire, recuperare, reabilitare, socio-medical oferit beneficiarilor de servicii sociale şi care, de asemenea, are avea urmări grave pentru aceştia”, precizează documentul citat.Reprezentanţii sindicatului subliniază că, dacă situaţia nu va fi rezolvată, greva generală va fi declanşată începând cu data de 11 martie.            Editor :  Andreea Smerea    
----------------------------------

 Primele măsuri în cazul elevei din Vâlcea care a dus o sticlă cu vin la școală: amenzi și medii scăzute la purtare 
Actualitate
2024-01-10T13:44:45+02:00
         Imaginile surprinse în curtea școlii, cu mai mulți elevi care încearcă să desfacă o sticlă cu vin, au dus la anchete în lanț în Vâlcea. Polițiștii au anunțat că patronul magazinului care i-a vândut fetei de clasa a V-a sticla cu alcool a fost amendat. O altă amendă va primi și o elevă de 18 ani, care fumează în filmare, scrie Gazeta Vâlceană. Mai mult, conducerea școlii a anunțat că elevii implicați în incident vor avea media scăzută la purtare. Nu, însă, și eleva care a declanșat întregul scandal.         Incidentul a avut loc luni, la Liceul Sanitar "Antim Ivireanul" din Râmnic, județul Vâlcea. O elevă de clasa a V-a, care cumpărase o sticlă de vin de la un magazin din zonă, a vrut să-și "cinstească" prietenii de ziua ei, într-o pauză, chiar în curtea școlii.Totul a ieșit la iveală, după ce imaginile cu adolescenții care încearcă să deschidă sticla au ajuns pe rețelele sociale."În urma apariției în spațiul public a unei filmări în care sunt prezentați mai mulți tineri care se aflau în curtea unei unități școlare din municipiul Râmnicu Vâlcea, Compartimentul Relații Publice din cadrul Inspectoratului de Poliție al Județului Vâlcea este abilitat să comunice următoarele: Polițiștii din cadrul Poliției municipiului Râmnicu Vâlcea și Biroului Siguranță Școlară s-au sesizat din oficiu și au identificat persoanele implicate. În cauză, au fost demarate verificări fiind aplicate mai multe sancțiuni contravenționale în conformitate cu prevederile Legii nr. 61/ 1991 republicată pentru sancționarea faptelor de încălcare a unor norme de conviețuire socială și Legii nr. 349/ 2002 pentru prevenirea și combaterea efectelor consumului produselor din tutun", au transmis reprezentanții IPJ Vâlcea.         Totodată, conducerea școlii a anunțat că elevii implicaţi vor fi sancţionaţi şi de către şcoală, prin scăderea mediei la purtare. Adolescenta care a declanșat întregul scandal ar urma să scăpe de orice sancțiune, întrucât se va muta la o şcoală din Germania, scrie Agerpres."Eleva care este implicată este o elevă de clasa a V-a. Este deja cu antecedente la nivelul şcolii. Au fost chemaţi părinţii de nenumărate ori la şcoală. Mama, la un moment dat, a spus că nu are ce să îi mai facă, va trebui să o ducă în Germania la o altă şcoală pentru că a mai avut probleme cu ea în oraşul nostru. Luni a fost ziua ei, ea nevenind la şcoală – mama a anunţat-o pe dirigintă că este în medical săptămâna aceasta – însă a luat legătura cu nişte colege de ale ei şi le-a anunţat că vine să îşi serbeze ziua şi faptul că va pleca din oraş. A venit la pauză. La pauză intră copiii care mai vin la şcoală să facă pregătire, astfel că paznicul nostru, ştiind că este eleva şcolii, a lăsat-o să intre. Ea nu s-a dus în şcoală. S-a dus direct în spatele internatului, unde este o zonă fără camere. S-au strâns acolo mai mulţi, au încercat să desfacă sticla de vin. Un elev de clasa a XI-a, care a fost acolo, l-a anunţat pe mecanicul care are atelier acolo. Acesta s-a dus şi i-a trimis la ore pentru că deja se sunase de intrare, după care m-a anunţat pe mine. Eu deja îi chemasem la şcoală pe părinţi, dar cred că nu trecuseră zece minute că a şi apărut acel filmuleţ în mass-media. După care s-a desfăşurat ancheta cu poliţie, DGASPC şi aşa mai departe”, a declarat, pentru sursa citată, Lidia Ioana, directoarea unităţii şcolare în care a avut loc incidentul.Cele 4 colege de-ale fetei, care apar în filmare, ar mai fi avut, și în trecut, probleme la școală, de tipul absențelor nemotivate de la cursuri.           
----------------------------------

 Părinții unui bărbat care a murit într-un accident în Marele Canion vor primi 100 de milioane de dolari 
Externe
2024-01-10T13:44:14+02:00
         Părinții unui bărbat din Marea Britanie care a murit într-un accident de elicopter în Marele Canion din SUA vor primi o despăgubire de 100 de milioane de dolari (79 milioane de lire sterline), informează BBC.         Jonathan Udall, în vârstă de 31 de ani, era unul dintre cei cinci britanici care au murit după ce elicopterul lor s-a prăbușit în februarie 2018. La bord se mai aflau soția lui, Ellie Milward, și încă trei prieteni.Udall a suferit arsuri pe 90% din suprafața corpului și a murit după 12 zile în spital. Soția lui a murit câteva zile mai târziu, tot din cauza arsurilor. Ceilalți trei prieteni au murit în accidentul aeronautic.Părinții lui Jonathan Udall au intentat un proces, spunând fiul lor ar fi putut să supraviețuiasă dacă aeronava era prevăzută cu sisteme care să împiedice declanșarea incendiului.         Cei cinci britanici se aflau într-un elicopter Airbus EC130 B4 și aeronava a început să se învârtă necontrolat și s-a prăbușit în timpul aterizării.Avocații părinților lui Jonathan Udall au acuzat producătorul francez Airbus și operatorul Papillon Airways de neglijență, întrucât nu prevăzut aeronava cu un rezervor de combustibil rezistent la șocuri. Totodată, avocații lui susținut că Jonathan Udall nu ar fi suferit arsurile severe dacă acest sistem era instalat.Printr-o înțelegere aprobată de un judecător din statul Nevada, companiile au acceptat să plătească familiei Udall suma totală de 100 de milioane de dolari - 75 Airbus și 25 Papillon Airways.Un raport al autorităților aviatice din SUA a concluzionat în 2021 că accidentul a fost cel mai probabil cauzat de pierderea controlului în urma unei rafale puternice de vânt.Pilotul, Scott Booth, a supraviețuit, însă i-au fost amputate ambele picioare. El le-a declarat atunci anchetatorilor că elicopterul a început să se învârtă necontrolat după ce a o fost lovit de "o rafală violentă de vânt".            Editor :  V.M.    
----------------------------------

 Medicamentul Tramadol intră pe lista "preparatelor aflate sub control naţional" (proiect) 
Actualitate
2024-01-10T14:06:16+02:00
         Un medicament folosit pentru a trata durerea moderată până la severă (Tramadol) se va afla pe lista "preparatelor aflate sub control naţional", prevede un proiect de ordonanţă.         Pe acceaşi listă se vor afla şi substanţele Cinolazepam şi Zopiclonă utilizate în tratamentul insomniei cu efecte anxiolitice, sedative, anticonvulsivante şi miorelaxante."Ca urmare a informărilor transmise de specialişti prin intermediul Agenţiei Naţionale Antidrog, conform cărora medicamente autorizate cu conţinut de tramadol, zopiclonă şi cinolazepam sunt folosite în scop recreaţional, având potenţial semnificativ de abuz, se preconizează introducerea sub control naţional a medicamentelor care conţin aceste substanţe", se arată în expunerea de motive a proiectului de ordonanţă pentru modificarea şi completarea Legii nr. 95/2006 privind reforma în domeniul sănătăţii, scrie Agerpres.            Editor :  G.M.    
----------------------------------

  Exclusiv  Moștenitorul Ferrari și soția lui româncă spun că au o viață normală și că au făcut o singură cheltuială majoră 
Sci-tech
2024-01-10T15:19:25+02:00
         Cât de bogat e moștenitorul imperiului Ferrari și care este cel mai scump lucru cumpărat vreodată de acesta? Sunt curiozități pe care le au, probabil, mulți dintre voi. În exclusivitate pentru Digi24, Piero Ferrari a dezvăluit că a dat cei mai mulți bani pe un iaht, în primul interviu acordat vreodată unei televiziuni din România, alături de soția sa, Romina Gingașu.         Citește și: Proprietarul Ferrari și-a cumpărat o mașină Dacia și îi place foarte mult: Avem și șofer la ea            „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Reporter: Averea dumneavoastră este evaluată la peste 7 miliarde de dolari. Cât de mulți bani ați ținut în mână? Cât de mulți bani aveți de cheltuit?Piero Ferrari: Este o întrebare bună. Mă comport de parcă nu aș avea. Valoarea pe care ați menționat-o reprezintă 10% din Ferrari. Acești 10% i-am primit de la tatăl meu în 1969. În 1969, tatăl meu a vândut 50% către Fiat, 40% au rămas pe numele lui, iar 10% mi-a dat mie. Mi-a zis „Piero, să nu vinzi niciodată acești 10%, că vor valora mai mult decât cele 50% vândute”. Și este adevărat, așa s-a întâmplat. Banii sunt acum într-un trust, rămân acolo pentru familia mea, pentru fiica mea și pentru nepoții mei. Din punctul meu de vedere, nu îi am.Romina Gingașu: Este doar o hârtie...Piero Ferrari: E o hârtie. Este o bucată de hârtie. Dar este bine de avut.   Romina Gingașu și Piero Ferrari FOTO: Profimedia Images  Reporter: Este bine să știi că îi aveți, dar nu cheltuiți mult.Romina Gingașu: Suntem normali.Piero Ferrari: Da, ducem o viață normală.Romina Gingașu: Nu ne dăm mari, nu cheltuim bani doar ca să fim la nivelul înaltei societăți și altele.Reporter: Care este cel mai scump lucru pe care l-ați cumpărat?Piero Ferrari: Iaht. Un iaht.Romina Gingașu: Suntem normali. Suntem încă normali.Piero Ferrari: Un iaht, pentru că am o pasiune. Am norocul de a avea experiență în domeniul aviației private, deoarece am fost președintele Piaggio Aero, dar și în domeniul iahturilor, pe care îl iubesc, deoarece sunt în comitetul director și vicepreședinte al Ferretti Group, care include brandurile Riva, Pershing, Wally și multe alte branduri de iahturi. Cea mai scumpă „jucărie” este iahtul. Dar poate că îl vindem.Romina Gingașu: Îl vindem? Poate?Piero Ferrari: Poate. Ne uităm după ceva nou. Ne gândim la viitor.Romina Gingașu: Sunt mulți oameni pe un iaht. Nu avem intimitate. Poate luăm ceva mai mic.Interviul integral va fi difuzat miercuri, de la ora 22:00 și duminică, de la ora 16:00.            Editor :  Daniela Chihaia    
----------------------------------

 Infecțiile nosocomiale, combătute cu aparatură de 3.4 milioane euro. CJ Braşov condus de liberali a accesat fonduri UE pentru 3 spitale 
Opinie și promovare politică
2024-01-10T13:40:58+02:00
         Spitalul Clinic de Urgenţă pentru Copii, Spitalul Clinic de Obstetrică Ginecologie ’’I.A. Sbârcea’’ şi Spitalul Clinic de Pneumoftiziologie şi Boli Infecţioase Braşov vor fi dotate cu echipamente necesare combaterii infecţiilor nosocomiale. Aparatura va fi achiziționată cu fonduri europene în valoare de 17 mil. lei (3,4 mil. euro). Banii au fost accesați de Consiliul Judeţean Braşov, prin trei proiecte europene.         ”Ne aflăm într-un stadiu bun cu aceste trei proiecte, prin intermediul cărora vom asigura dotările necesare spitalelor în lupta cu infecţiile nosocomiale care sunt o problemă stringentă la nivelul întregului sistem sanitar. Chiar dacă abia în decembrie 2023 am semnat contractele de finanţare pentru cele trei proiecte, încă de la momentul aprobării proiectelor am demarat procedurile de achiziţie, astfel încât să ne putem încadra în termenul de implementare stabilit în Ghidul Solicitantului, care este luna mai 2024. (…)Sper că aceste proceduri de achiziţie se vor finaliza cu succes, astfel încât săreuşim să avem firme furnizoare pentru toate tipurile de aparaturi prevăzute în cele trei contracte PNRR.”, transmite Todorică-Constantin Şerban, preşedintele Consiliului Judeţean Braşov.Infecțiile nosocomiale reprezintă în continuare o problemă acută a spitalelor din România. Ne amintim că după incendiul de la clubul Colectiv în urmă cu 8 ani, infecțiile intraspitalicești au fost a doua cauză a morții tinerilor după problemele de sănătate cauzate de arsuri.           
----------------------------------

 Cu ce riscuri se va confrunta omenirea în 2024: Vremea extremă, AI și dezinformarea 
Externe
2024-01-10T13:43:53+02:00
         Raportul Forumului Economic Mondial, realizat în parteneriat cu Zurich Insurance Group și Marsh McLennan, a identificat riscurile cu care se va confrunta omenirea în 2024, într-un sondaj care se bazează pe opinia a peste 1.400 de experți globali în riscuri, factori de decizie politici și lideri din industrie. De la vremea extremă, până la AI și dezinformare, specialiștii spun care sunt amenințările pe termen scurt și lung ce pot duce la o criză globală.         Specialiștii în risc consideră că vremea extremă și dezinformarea sunt cele mai probabile amenințări care pot să declanșeze o criză globală în următorii doi ani, arată sondajul Forumului Economic Mondial (WEF) publicat miercuri.În timp ce vremea extremă a fost identificată ca fiind cel mai mare risc în 2024, propagarea informațiilor false și dezinformarea s-au situat pe locul doi și sunt cel mai sever risc global în următorii doi ani, condieră specialiștii consultați de WEF în septembrie, anul trecut.„Utilizarea pe scară largă a propagării de informații false și a dezinformării, precum și a instrumentelor de diseminare a acestora, poate submina legitimitatea guvernelor nou alese”, avertizează raportul.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media „Tulburările rezultate ar putea varia de la proteste violente și crime motivate de ură până la confruntări civile și terorism”, se adaugă în raportul lansat cu câteva zile înaintea reuniunii anuale WEF de săptămâna viitoare, ce va avea loc la Davos.Pe un orizont de 10 ani, riscurile de mediu, inclusiv pierderea biodiversității și schimbările critice ale sistemelor Pământului, au fost în fruntea clasamentului, alături de dezinformare și rezultatele adverse ale inteligenței artificiale (AI).Între timp, două treimi dintre experții în risc chestionați se așteaptă la apariția unei ordini mondiale multipolare sau fragmentate în următorul deceniu, „în care puterile mijlocii și mari contestă, stabilesc și aplică reguli și norme regionale”.„Perspectiva pesimistă a sondajului a fost probabil declanșată de seria de riscuri dezlănțuite în ultimii patru ani cu efecte secundare asupra societății”, a declarat John Scott, șeful departamentului de risc pentru sustenabilitate la Zurich Insurance Group, subliniind pandemia COVID-19 și blocajele care au urmat după invazia declanșată de Rusia în Ucraina, notează Reuters.„A fost o lovitură după alta pentru lanțurile globale de aprovizionare”, a adăugat Carolina Klint, Chief Commercial Officer pentru Europa la Marsh McLennan.Raportul avertizează cu privire la necesitatea cooperării pentru rezolvarea problemelor globale urgente, acestea necesitând abordări și soluții noi.În ceea ce privește România, Cristian Fugaciu, CEO, Romania, Marsh McLennan spune că este esențial ca liderii organizațiilor să identifice din timp potențialele riscuri, pentru a putea fi abordate cu succes.„Este esențial ca liderii organizațiilor din România să identifice, să analizeze și să gestioneze responsabil riscurile semnificative cu care se confruntă, atât pe termen scurt cât și pe termen lung. Dezinformarea și presiunile legate de evoluțiile spectaculoase în zona inteligenței artificiale aduc provocări noi, iar adaptarea la aceste schimbări complexe necesită atât o abordare colaborativă si anticipativa, cat și expertiză și investiții în resurse necesare managementului riscurilor”, spune acesta.            Editor :  M.I.    
----------------------------------

 În Sectorul 6 se construiește primul centru de recuperare neuromotorie de stat. Ciucu: Vrem să oferim servicii medicale aproape de casă 
Opinie și promovare politică
2024-01-10T13:34:56+02:00
         Persoanele cu dizabilități care au suferit traumatisme, intervenții chirurgicale, accidente vasculare cerebrale sau afecțiuni reumatismale vor beneficia de un nou spațiu specializat de recuperare. Primăria Sectorului 6 va construi pe Aleea Danaide din Cartierul Brâncuși primul astfel de centru de stat de recuperare neuromotorie din sector.         Valoarea totală a proiectului este de 5.776.876 de lei (fără TVA), din care 3.342.334 de lei sunt fonduri nerambursabile, prin intermediul Planului Național de Redresare și Reziliență (PNRR), se menționează pe site-ul Primăriei.Lucrările vor începe în această primăvară și se vor derula pe o perioadă de 26 de luni, iar printre facilitățile centrului se numără Kinetoterapie, fizioterapie, masaj terapeutic, terapie ocupațională, terapie neurofeedback, consiliere psihologică și socială, echipă mobilă, care va asista la domiciliu persoanele cu dizabilități netransportabile, dar și informare și consiliere pentru aparținători.„Vrem să le oferim oamenilor servicii medicale aproape de casă, iar în cazul persoanelor cu dizabilități, este important să poată face recuperare în proximitate. De altfel, depunem proiecte de finanțare în orice domeniu. Anul trecut, am obținut finanțări din fonduri europene în valoare de 385 de milioane de lei, iar anul acesta deja am semnat această finanțare de 3,3 milioane de lei, prin DGASPC Sector 6”, a declarat primarul Ciprian Ciucu. La acest centru vor avea acces gratuit persoanele cu deficiențe neuromotorii din Sectorul 6, care au grad de handicap. La exterior, centrul va avea amenajată o grădină senzorială, acolo unde pot fi organizate activitățile de recuperare și terapie, mai menționează Primăria.           
----------------------------------

  Video  Temutele lansatoare de rachete rusești „Soarele arzător”, distruse în serie de forțele ucrainene. „Ocupanții au simțit căldura” 
Externe
2024-01-10T13:25:58+02:00
         Forțele ucrainene au distrus cel puțin două lansatoare de rachete rusești TOS-1A, supranumite „Soarele arzător”, în ultimele zile. Lansatoarele multiple, temute pentru capacitatea lor de a trage cu proiectile termobarice, prezintă o serie de dezavantaje, care le fac ținte favorite pentru ucraineni.         Un lansator multiplu de rachete TOS-1A rusesc a fost localizat de o dronă în pădure, unde încerca să camufleze la adăpostul copacilor, iar coordonatele au fost transmise unei unități ucrainene care l-a distrus cu un lansator HIMARS de mare precizie, arată Ministerul Apărării de la Kiev într-o postare pe rețeaua X, unde a postat și un video. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Un eveniment similar s-a produs în altă parte a frontului, de această dată în câmp deschis, iar rezultatul a fost același: lansatorul „Soarele arzător” a fost complet distrus.         „Ocupanții au simțit căldura”, a comentat ironic ministerul pe aceeași rețea socială. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Potrivit experților în armament, lansatorul multiplu TOS-1A, care poate trage și cu proiectile termobarice, are o serie de dezavantaje: raza scurtă de acțiune, timpul mare de reîncărcare, combinate cu faptul că muniția de la bord este extrem de inflamabilă. Toate acestea îl fac o țintă ideală pentru dronele ucrainene, care distrug cu costuri infime un echipament de 6 milioane de dolari. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Lansatorul multiplu TOS-1A, supranumit „Soarele arzător”, este o variantă îmbunătățită a lansatorului TOS-1, supranumit „Buratino”.            Editor :  B.P.    
----------------------------------

 Dan Motreanu: Alocațiile cresc din această lună cu 13.8%. De această măsură beneficiază 3.6 milioane de copii și adolescenți 
Opinie și promovare politică
2024-01-10T13:15:59+02:00
         Alocațiile de stat pentru copii vor crește din această lună de la 256 de lei lunar la 292 de lei pentru copiii peste 2 ani și pentru tinerii care urmează cursuri liceale și profesionale și de la 631 de lei la 719 lei pentru copiii cu handicap cu vârste de până la 18 ani.         “Creșterea alocațiilor pentru copii rămâne o prioritate a PNL, asumată prin programul de guvernare. Alocațiile de stat pentru copii au astăzi o valoare dublă față de momentul în care PNL a intrat la guvernare în 2019. Imediat ce a ajuns la guvernare, PNL a promovat o lege prin care alocațiile sunt indexate anual cu rata inflației”, afirmă prim-vicepreşedintele PNL, Dan Motreanu.Acesta a ținut să precizeze că alocațiile au crescut cu 20% la 1 ianuarie 2021 și că Guvernul condus de premierul Nicolae Ciucă a majorat în două rânduri alocațiile de stat pentru copii. La 1 ianuarie 2022, pentru copiii cu vârste între 2 și 18 ani au fost majorate cu 13,5%, iar pentru copiii sub doi ani și copiii cu dizabilități au fost majorate cu 40%. Iar la 1 februarie 2023, toate alocațiile pentru copii au fost indexate cu 5%. Din datele Ministerului Muncii, Guvernul a plătit în anul 2023 suma de 13,26 miliarde de lei pentru alocațiile de stat pentru copii.           
----------------------------------

 Blinken s-a întâlnit cu președintele Autorității Palestiniene în Cisiordania ocupată 
Externe
2024-01-10T13:15:14+02:00
         Șeful diplomației americane, Antony Blinken, s-a întâlnit, miercuri, cu preşedintele Autorităţii Palestiniene, Mahmoud Abbas, în Cisiordania ocupată de Israel, după ce a făcut presiuni asupra liderilor israelieni să ofere o cale către un stat palestinian, relatează Reuters.         Blinken a traversat punctele de control israeliene pentru a ajunge în capitala palestiniană de facto, Ramallah, potrivit reporterilor care au călătorit cu diplomatul de top al SUA.Vizita are loc la o zi după discuţiile purtate cu prim-ministrul israelian, Benjamin Netanyahu, şi cabinetul său de război în legătură cu războiul Israelului cu Hamas, tensiunile regionale şi viitorul conflictului israeliano-palestinian.Blinken ar urma să discute cu Abbas responsabilitatea Autorității Palestiniene de a se reforma şi de a-şi îmbunătăţi guvernanţa, a declarat el într-o conferinţă de presă, marţi seară, reflectând opinia Statelor Unite că Abbas, în vârstă de 88 de ani, trebuie să revizuiască organizaţia pentru a se pregăti să guverneze o Gaza postbelică.         Autoritatea Palestiniană, care exercită autonomie limitată în unele zone din Cisiordania ocupată, rămâne cea mai bună speranţă pentru un guvern palestinian unificat atât în Gaza, cât şi Cisiordania.Blinken a venit în Israel după ce a vizitat aliaţii arabi ai Statelor Unite, despre care a spus că doresc relaţii mai strânse cu Israelul, dar numai dacă acest lucru include o „cale practică” către un stat palestinian.Discuţiile intermediate de SUA în ce privește un posibil stat palestinian pe teritoriul acum ocupat de Israel s-au prăbuşit cu aproape un deceniu în urmă. Liderii de dreapta ai actualei coaliţii la putere în Israel se opun statalităţii palestiniene.La conferinţa de presă, Blinken a refuzat să caracterizeze modul în care Netanyahu şi cabinetul acestuia au răspuns la apelul său asupra unui stat palestinian. El a spus că Israelul va trebui să ia "decizii grele" pentru a profita de oportunitatea oferită de integrarea regională."Violenţa coloniştilor extremişti exercitată cu impunitate, extinderea aşezărilor, demolările, evacuările, toate îngreunează, nu fac mai uşor pentru Israel să obţină pace şi securitate durabilă", a declarat el, făcând aluzie la conflictul din Cisiordania.            Editor :  Adrian Dumitru    
----------------------------------

 Familie găsită locuind în adăposturi improvizate în pădure, în plină iarnă, lângă Bistrița. Doi copii bolnavi au ajuns la spital 
Actualitate
2024-01-10T13:13:49+02:00
         Caz șocant în județul Bistrița-Năsăud. În plină iarnă, 8 persoane locuiau în pădure, fără condiții optime de trai. Printre ele, autoritățile au găsit și 2 copii bolnavi, care au fost transportați de urgență la spital.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Cei doi copii în vârstă de 2, respectiv 6 ani, găsiţi de angajaţii Primăriei Bistriţa locuind în adăposturi improvizate amplasate în pădurea Codrişor, situată la periferia municipiului, lângă râul Bistriţa Ardeleană, au ajuns la spital cu boli respiratorii şi au fost preluaţi de cei de la Protecţia Copilului.Potrivit datelor comunicate marţi Agerpres de către purtătorul de cuvânt al Spitalului Clinic Judeţean de Urgenţă Bistriţa, Camelia Strungari, minorii au fost preluaţi în UPU Pediatrie cu o pneumonie acută, rinofaringită acută şi anemie în cazul fetiţei de 2 ani şi bronşită acută şi rinofaringită acută în cazul băiatului de 6 ani, medicii apreciind că nu se impune internarea acestora, fiindu-le prescris tratament medicamentos.De asemenea, ambii sunt suspecţi de contact cu un caz TBC, în baza declaraţiilor făcute de mama lor, şi au fost testaţi în acest sens în cursul zilei de marţi.         În dimineaţa zilei de 8 ianuarie, poliţiştii locali, împreună cu reprezentanţii Direcţiei de Asistenţă Socială şi ai Serviciului voluntar pentru situaţii de urgenţă din cadrul Primăriei municipiului Bistriţa, au identificat în pădurea Codrişor trei adăposturi improvizate, în care locuiau cei doi minori alături de şase adulţi, cu toţii fiind expuşi temperaturilor scăzute, potrivit informaţiilor făcute publice de Poliţia Locală.Persoanele adulte au fost îndrumate către Centrul de noapte şi cazare pentru persoane adulte fără adăpost din Bistriţa, pentru a beneficia de serviciile socio-medicale puse la dispoziţie de municipalitate.În cazul celor doi minori, s-a decis transportarea la spital pentru evaluarea stării de sănătate şi sesizarea Direcţiei Generale de Asistenţă Socială şi Protecţia Copilului, în vederea preluării copiilor şi instituirii măsurilor de protecţia socială necesare.Totodată, s-au întreprins măsuri de ecologizare a zonei în care au fost găsite cele trei adăposturi improvizate.            Editor :  A.P.    
----------------------------------

 Familie găsită locuind în adăposturi improvizate în pădure, în plină iarnă, lângă Bistrița. Doi copii bolnavi au ajuns la spital 
Actualitate
2024-01-10T13:13:49+02:00
         Caz șocant în județul Bistrița-Năsăud. În plină iarnă, 8 persoane locuiau în pădure, fără condiții optime de trai. Printre ele, autoritățile au găsit și 2 copii bolnavi, care au fost transportați de urgență la spital.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Cei doi copii în vârstă de 2, respectiv 6 ani, găsiţi de angajaţii Primăriei Bistriţa locuind în adăposturi improvizate amplasate în pădurea Codrişor, situată la periferia municipiului, lângă râul Bistriţa Ardeleană, au ajuns la spital cu boli respiratorii şi au fost preluaţi de cei de la Protecţia Copilului.Potrivit datelor comunicate marţi Agerpres de către purtătorul de cuvânt al Spitalului Clinic Judeţean de Urgenţă Bistriţa, Camelia Strungari, minorii au fost preluaţi în UPU Pediatrie cu o pneumonie acută, rinofaringită acută şi anemie în cazul fetiţei de 2 ani şi bronşită acută şi rinofaringită acută în cazul băiatului de 6 ani, medicii apreciind că nu se impune internarea acestora, fiindu-le prescris tratament medicamentos.De asemenea, ambii sunt suspecţi de contact cu un caz TBC, în baza declaraţiilor făcute de mama lor, şi au fost testaţi în acest sens în cursul zilei de marţi.         În dimineaţa zilei de 8 ianuarie, poliţiştii locali, împreună cu reprezentanţii Direcţiei de Asistenţă Socială şi ai Serviciului voluntar pentru situaţii de urgenţă din cadrul Primăriei municipiului Bistriţa, au identificat în pădurea Codrişor trei adăposturi improvizate, în care locuiau cei doi minori alături de şase adulţi, cu toţii fiind expuşi temperaturilor scăzute, potrivit informaţiilor făcute publice de Poliţia Locală.Persoanele adulte au fost îndrumate către Centrul de noapte şi cazare pentru persoane adulte fără adăpost din Bistriţa, pentru a beneficia de serviciile socio-medicale puse la dispoziţie de municipalitate.În cazul celor doi minori, s-a decis transportarea la spital pentru evaluarea stării de sănătate şi sesizarea Direcţiei Generale de Asistenţă Socială şi Protecţia Copilului, în vederea preluării copiilor şi instituirii măsurilor de protecţia socială necesare.Totodată, s-au întreprins măsuri de ecologizare a zonei în care au fost găsite cele trei adăposturi improvizate.            Editor :  A.P.    
----------------------------------

 O femeie a murit din cauza gerului. A fost găsită pe stradă în șoc hipotermic, în Buzău 
Actualitate
2024-01-10T12:59:05+02:00
         O femeie găsită pe stradă în şoc hipotermic sever a murit la Spitalul Județean Buzău, unde a fost adusă.         Potrivit reprezentanţilor SJU, femeia în vârstă de 46 de ani a fost transportată la Urgenţe de către un echipaj al Serviciul Judeţean de Ambulanţă (SAJ), în şoc hipotermic şi în stop cardio-respirator."Având în vedere temperaturile extrem de scăzute din aceste zile, la UPU - SMURD s-au înregistrat trei cazuri de persoane fără adăpost, găsite în locuri publice.Primul deces înregistrat este al unei femei, în vârstă de 46 de ani, transportată la UPU în şoc hipotermic sever, în stop cardio respirator. Femeia a fost adusă în stare foarte gravă, cu o temperatură a corpului de 23 de grade. S-au început manevre de resuscitare, conform protocolului. Personalul medical a depus eforturi majore pentru a-i salva viaţa, însă ieri seară, a fost declarat decesul", a informat SJU Buzău.Alți doi pacienţi, persoane fără adăpost găsite pe stradă, au fost stabilizaţi şi transferaţi în cadrul unor centre specializate pentru persoane fără adăpost."Celelalte două cazuri, este vorba despre doi pacienţi, un bărbat şi o femeie, care au ajuns la spital, stabili. După ce au primit îngrijiri medicale de specialitate, s-au făcut demersuri pentru a fi transferaţi la centre pentru persoane fără adăpost", mai precizează informarea transmisă de SJU Buzău.            Editor :  G.M.    
----------------------------------

 Moștenitoarea BASF a anunțat că renunță la toată averea, pentru că nu o merită. Câți bani a primit 
Externe
2024-01-10T16:59:35+02:00
         Marlene Engelhorn, moștenitoarea BASF, își ia în serios promisiunea de a renunța la averea ei și într-o conferință de presă pe care a organizat-o marți, 9 ianuarie, a anunțat că a fondat un comitet - „Guter Rat für Rückverteilung“ (Sfat bun pentru redistribuire) - care va decide ce se va întâmpla cu cele 25 de milioane de euro pe care le-a moștenit. Engelhorn, care trăiește la Viena, a spus că ea nu va avea niciun cuvânt de spus în privința banilor, dar se va asigura că nu vor fi folosiți în scopuri neconstituționale, împotriva vieți, tratamente inumane și în scop de profit.         „Întotdeauna am spus că vreau să redistribui cel puțin 90% din ce am și acum este, în sfârșit, vorba despre această chestiune”, a spus Engelhorn la începutul conferinței de presă, cu mult entuziasm și cu zâmbetul pe buze, potrivit Kleine Zeitung.Tânăra milionară, în vârstă de 32 de ani, a spus de mai multe ori în ultimii ani, chiar înainte de a intra în pesesia moștenirii, că nu i se pare corect să aibă atât de mulți bani pentru care nu a făcut nimic și că, de fapt, banii nu o fac fericită. De asemenea, ea a subliniat că un procent foarte mic din populația Austriei deține aproape 50 la sută din toate activele, iar acest lucru are un impact negativ asupra structurii sociale și sistemului politic. „Democrația este pusă în pericol de influența disproporționată a câtorva oameni bogați”, a spus ea.În cadrul conferinței de presă, Marlene a explicat că 50 de persoane alese aleatoriu, care vor face parte din comitetul înființat la inițiativa ei, vor decide ce se va întâmpla cu cele 25 de milioane de euro. În zilele următoare vor fi trimise 10.000 de scrisori de invitație, iar dintre persoanele care vor răspunde afirmativ vor fi alese acele 50, plus alte 15 de rezervă. Toate aceste persoane trebuie să locuiască în Austria și să aibă peste 16 ani.         Acest comitet se va întruni la Salzburg timp de șase weekenduri, din martie până în iunie, și va expune idei pentru redistribuirea banilor. La final, sub supravegherea unor experți, se va lua o decizie concretă în privința direcției sau direcțiilor în care vor fi îndreptați banii.Fiecare membru al consiliului va primi o diurnă de 1.200 de euro pentru fiecare weekend.Engelhorn a spus că există un motiv întemeiat pentru care a ales această cale și nu a distribuit chiar ea fondurile: va fi decizia ei, venită din propriile credințe. „Cred că dacă iei democrația în serios, trebuie să-i dai o șansă reală”, a spus ea.Tânăra a păstrat pentru ea doar o mică parte din moștenire, pentru a se putea întreține până va lua o altă decizie cu privire la viața ei profesională. Nu se teme că mai târziu ar putea regreta decizia luată și chiar este fericită că a renunțat la bani și la puterea pe care i-o conferă averea. „Dacă oamenii superbogați ar fi vrut să salveze lumea, atunci ar fi făcut-o”, a spus Engelhorn, respingând ideea milionarilor filantropici.Marlene Engelhorn, de 32 de ani, este o activistă și jurnalistă germano-austriacă. Ea este descendenta lui Friedrich Engelhorn (1821–1902), fondatorul Badische Anilin- & Soda-Fabrik AG (BASF). Este una din moștenitoarele imperiului, dar a spus întotdeauna că nu-și dorește banii. Este implicată în mai multe proiecte de justiție socială. Tânăra este nepoata lui Traudl Engelhorn-Vechiatto, care avea 94 de ani când a murit în 2022, care era descendenta directă a lui Friedrich Engelhorn, cel care a fondat gigantul chimic BASF în 1865. Afacerile familiei au fost vândute în 1997 cu aproximativ 11 miliarde de dolari. La momentul vânzării, bunica lui Marlene a primit aproximativ 2,45 miliarde de dolari. Însă până la data morții averea ei a crescut și a ajuns la 4,2 miliarde de dolari. Marlene Engelhorn a primit ceva mai mult de 25 de milioane de euro.            Editor :  D.C.    
----------------------------------

 Indicele ROBOR la trei luni a coborât la 6,19% pe an 
Economie
2024-01-10T12:12:36+02:00
         Indicele ROBOR la 3 luni, în funcţie de care se calculează costul creditelor de consum în lei cu dobândă variabilă, a scăzut miercuri la 6,19% pe an, de la 6,20% pe an, în şedinţa precedentă, conform datelor publicate de Banca Naţională a României (BNR), citate de Agerpres.          La începutul anului trecut, indicele ROBOR la 3 luni era 6,21%, iar pe 3 ianuarie 2022 era de 3,02%.Indicele la 6 luni, utilizat în calculul dobânzilor la creditele ipotecare în lei cu dobândă variabilă, a scăzut la 6,23%, de la 6,24%, iar ROBOR la 12 luni a coborât la 6,25% de la 6,26%.În ceea ce priveşte indicele de referinţă pentru creditele consumatorilor (IRCC), reglementat de OUG 19/2019, acesta este de 5,97% pe an, fiind calculat ca medie aritmetică a ratelor de dobândă zilnice ale tranzacţiilor interbancare din trimestrul III 2023, în urcare faţă de cel din trimestrul anterior, de 5,96%.În luna mai 2019, a intrat în vigoare OUG 19/2019 care modifică modul în care este calculată rata pentru creditele în lei cu dobânda variabilă. Astfel, Ordonanţa 19/2019 a stabilit indicele de referinţă pentru creditele consumatorilor (IRCC), calculat trimestrial exclusiv pe baza tranzacţiilor interbancare.                
----------------------------------

  Video  Un comediant care îl parodiază pe Viktor Orban a fost interzis de politicienii fideli premierului maghiar 
Externe
2024-01-10T12:21:27+02:00
         Un umorist din Ungaria care îl imită deseori pe premierul Viktor Orban nu a fost lăsat să-și susțină spectacolul de comedie într-o localitate din sudul țării din motive politice, scrie presa maghiară. Andras Somogyi a fost nevoit să își anuleze reprezentația deoarece nu i-a fost acceptată închirierea unei săli în centrul cultural al orașului Kiskoros.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Șeful instituției a transmis în mod deschis că parodiile sale politice nu pot fi permise pe scenă.         Umoristul, care face de ani de zile turnee prin țară cu spectacolul în care îl parodiază pe Viktor Orban, dar și pe mai mulți politicieni și celebrități, le-a spus jurnaliștilor că, deși publicul îl cheamă, se lovește adesea de un zid în orașele conduse de reprezentanți Fidesz, partidul de la putere. I se spune de obicei că nu are unde să își susțină spectacolele și aude adesea scuza că la centrele culturale este totul ocupat pentru următorii ani.În ceea ce privește spectacolul din Kiskoros, "singurul element de noutate este faptul că motivul real al refuzului a fost oferit cu sinceritate", spune umoristul.Comediantul susține că "în cele mai multe cazuri, la început mi se spune că sunt bucuroși să fie abordați, iar apoi, când aud numele meu, înghit în sec și spun ceva de genul: «Vom verifica cu directorul instituției și vom reveni la dumneavoastră». Asta înseamnă, de obicei, că nu mai primim niciun răspuns la e-mailurile noastre și nu mai primim niciun telefon. Sau, dacă ne răspund, ne spun să avem puțină răbdare și apoi o iau de la capăt".Comediantul, care are peste 300.000 de urmăritori pe Facebook, spune că "într-un stat de drept regulile ar trebui să fie aceleași pentru toată lumea - fie se pot face spectacole oriunde, fie nicăieri". "În plus, eu sunt un comediant, nu un politician", a mai spus umoristul, care crede că e păcat ca în 2024, în mijlocul Europei, să existe astfel de limitări, încât să nu poți susține un show de comedie oriunde.             Editor :  Andreea Smerea    
----------------------------------

 Barbu, despre protestul "spontan" transportatori-fermieri: E masiv distribuit pe rețele sociale de un partid. Nu e asumat de asociații 
Actualitate
2024-01-10T12:25:00+02:00
         Ministrul Agriculturii, Florin Barbu, afirmă miercuri, legat de protestul "spontan" al transportatorilor la care s-au alăturat şi câţiva fermieri, că până în acest moment, la ministerul Agriculturii nu a primit nicio revendicare, pentru că nicio asociaţie nu îşi asumă acest protest. El susține că acțiunea este "masiv distribuită pe reţelele sociale de un partid politic" care "încearcă să câştige capital de imagine sau un procent în plus în sondaje".                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Transportatorii și fermierii blochează țara pe model german           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       "Legat de protestul “spontan” al transportatorilor la care s-au alăturat şi câţiva fermieri, până în acest moment, la ministerul Agriculturii nu am primit nicio revendicare, pentru că nicio asociaţie nu îşi asumă acest protest. Din informaţiile apărute în spaţiul public, am văzut că problemele pe care le reclamă au legătură cu RCA şi cu permisele de conducere. Chiar dacă acestea nu ţin de Ministerul Agriculturii, voi face tot ce pot pentru a-i sprijini să găsim împreună o rezolvare", transmite ministrul Agriculturii.Florin Barbu anunţă că a stabilit deja o întâlnire cu toate asociaţiile şi federaţiile, săptămâna viitoare, pentru a le prezenta programele pe care le-au pregătit pentru acest an."Vom putea vorbi, aşa cum facem mereu, la aceste întâlniri, despre problemele pe care le întâmpină şi sunt sigur că vom găsi, ca de fiecare dată, rezolvare. Aceste întâlniri le aveam programate înainte să apară acest protest. Îi asigur pe toţi fermierii că subvenţiile se acordă la timp! Subvenţia la motorină se va acorda în continuare la valoarea maximă posibilă", spune Barbu.         Ministrul menţionează că are un buget bun, în acest an şi există fonduri prevăzute pentru toate sectoarele şi vor continua să sprijine producţia românească."Este început de an electoral şi acest protest spontan este masiv distribuit pe reţelele sociale de un partid politic. Nimeni nu are dreptul să folosească fermierii, munca lor şi agricultura românească pentru a încerca să câştige capital de imagine sau un procent în plus în sondaje. Să nu uităm că aceste partide politice nu au avut nicio soluţie pentru agricultura românească în ultimii 4 ani Ca întotdeauna, uşa ministerului Agriculturii este deschisă oricând pentru fermieri, pentru că eu sunt acolo pentru a le rezolva problemele şi a-i sprijini! Îi asigur pe toţi că anul 2024 o să fie un an agricol bun atât pentru România, cât şi pentru fermierii români!", spune ministrul Barbu. Transportatori din toată ţara participă, miercuri, la o acţiune de protest, coloane de camioane formându-se pe mai multe tronsoane rutiere, în zona Bucureştiului, dar şi în Cluj şi Buzău.Din unele judeţe, angajaţii operatorilor din transport au pornit către Capitală. Transportatorii sunt nemulţumiţi de tarifele poliţelor obligatorii de răspundere civilă şi cer mai multe modificări legislative, inclusiv adoptarea unei legi anti-dumping.            Editor :  G.M.    
----------------------------------

 Furtuni de zăpadă, tornade și inundații în SUA. Cel puţin 3 oameni au murit 
Externe
2024-01-10T11:49:06+02:00
         O furtună de iarnă violentă a traversat marţi o parte a teritoriului Statelor Unite, declanşând tornade în sudul ţării şi provocând moartea a trei persoane, potrivit autorităţilor locale americane, informează AFP.         Vânturi puternice şi furtuni de zăpadă s-au abătut, de asemenea, asupra nordului ţării, iar sute de mii de locuinţe au rămas fără curent electric.Ploi torenţiale care au dus la inundaţii, vânturi puternice cu rafale care au depăşit probabil viteza de 80 km/h şi furtuni afectează coasta de est a Statelor Unite, potrivit National Weather Service (NWS), agenţia meteorologică americană."Nu o subestimaţi pe aceasta", a avertizat guvernatorul statului New Jersey, Phil Murphy, într-un interviu acordat presei locale, calificând furtuna drept "neobişnuită", scrie Agerpres.         Deteriorarea vremii a făcut ca Air Force 2, avionul aparţinând vicepreşedintei Statelor Unite, Kamala Harris, să fie redirecţionat spre Aeroportul Internaţional Dulles din Virginia, în loc să aterizeze la Baza Andrews din Maryland.Tornadele au lovit sud-estul ţării, inclusiv Florida, unde guvernatorul Ron DeSantis a plasat 49 de comitate sub stare de urgenţă. Imaginile filmate cu o dronă au arătat copaci doborâţi la pământ şi clădiri cu acoperişurile smulse.Cel puţin trei persoane au fost ucise de furtună în sudul ţării, potrivit autorităţilor locale.În Carolina de Nord, o persoană a fost ucisă într-un parc de rulote, dintre care mai multe au fost avariate, potrivit autorităţilor din comitatul Catawba. În Georgia, o altă persoană a fost ucisă după ce un copac a căzut peste un vehicul, potrivit Poliţiei din comitatul Clayton. În Alabama, o octogenară a murit atunci când o tornadă i-a distrus locuinţa mobilă, potrivit autorităţilor din comitatul Houston.Peste 890.000 de locuinţe sunt private de electricitatePeste 890.000 de locuinţe au rămas marţi seară fără curent electric, mai ales în estul ţării, potrivit site-ului de monitorizare Poweroutage.us.Această furtună de iarnă a adus, de asemenea, ninsori abundente în zonele central-nordice ale ţării (între 2 şi 5 cm de zăpadă pe oră), care afectează acum treptat regiunea Marilor Lacuri din America de Nord, potrivit NWS.În nord-vestul Statelor Unite, avertizări de furtună de zăpadă au fost emise, de asemenea, pentru prima dată în ultimul deceniu, în lanţurile muntoase Cascade şi Olympic, potrivit cotidianului The New York Times.Furtunile de zăpadă vor continua şi miercuri, ducând la ninsori şi la depunerea unui strat de zăpadă de "câţiva" centimetri în regiune, potrivit NWS.Oraşul New York se pregătea, de asemenea, pentru sosirea unor ploi abundente însoţite de vânturi puternice între marţi seară şi miercuri dimineaţă."Conform prognozei actualizate a Serviciului Naţional de Meteorologie, se aşteaptă acum întreruperi generalizate de energie electrică", au scris autorităţile locale americane într-un comunicat, subliniind riscul de inundaţii şi viituri în zonele de coastă.Aceste intemperii s-au făcut deja resimţite şi asupra traficului aerian, cu peste 1.300 de zboruri anulate şi 8.600 întârziate marţi la nivel naţional în Statele Unite, potrivit site-ului FlightAware.com.În Statele Unite şi în restul lumii, frecvenţa, intensitatea şi imprevizibilitatea intemperiilor sunt în creştere ca urmare a schimbărilor climatice.            Editor :  A.P.    
----------------------------------

 Antony Blinken, la Tel Aviv: Preţul plătit de civili în Fâşia Gaza, mai ales de către copii, este mult prea mare 
Externe
2024-01-10T11:53:51+02:00
         Secretarul de Stat american Antony Blinken a declarat miercuri, în cadrul unei conferințe de presă la Tel Aviv, că preţul plătit de către civili în Fâşia Gaza, mai ales de către copii, este mult prea mare, relatează AFP, potrivit News.ro.         „Preţul plătit în fiecare zi de către civili în (Fâşia) Gaza, mai ales de către copii, este mult prea mare”, a deplâns şeful diplomaţiei americane marţi, în urma unor întâlniri în Israel cu premierul Benjamin Netanyahu şi ministrul Apărării Yoav Gallant, din cadrul unui turneu regional. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Antony Blinken a subliniat că Fâşia Gaza are nevoie de „mai multă hrană, mai multă apă, mai multe medicamente”.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Israelul trebuie să înceteze „să submineze capacitatea palestinienilor să se guverneze în mod eficient”, a cerut şeful diplomaţiei americane.„Israelul trebuie să fie un partener al oficialilor palestinieni care doresc să-şi conducă poporul astfel încât să trăiască în pace alături de el, ca vecini”, a cerut Antony Blinken.Înaltul demnitar american a anunţat că Israelul acceptă principiul unei misiuni ONU de evaluare a situaţiei din nordul Fâşiei Gaza, în perspectiva revenirii palestinienilor strămutaţi din cauza războiului.„Am căzut de acord astăzi asupra unui plan ce le permite Naţiunilor Unite să desfăşoare o misiune de evaluare care va determina ce trebuie făcut pentru a le permite palestinienilor strămutaţi să revină în deplină securitate la căminele lor în nord”, a explicat Antony Blinken.             Editor :  C.L.B.    
----------------------------------

 Macron și Attal schițează remanierea guvernului. Ce planuri are noul premier al Franței 
Externe
2024-01-10T11:45:44+02:00
         Emmanuel Macron și Gabriel Attal lucrează la formarea unui nou cabinet, la o zi după ce președintele Franței l-a numit pe aliatul său în vârstă de 34 de ani, expert în mass-media, pentru a aduce un suflu nou celui de-al doilea mandat prezidențial, dar și pentru a crește perspectivele partidului la alegerile parlamentare europene, transmite Reuters.         Attal a promis că va fi îndrăzneț și rapid pentru a ajuta clasa de mijloc să facă față creșterii costului vieții, semnalând dorința lui Macron de a trece dincolo de reformele care au dezbinat Franța și de a îmbunătăți șansele partidului său de centru la alegerile pentru Parlamentul European din iunie.S-au scurs puține informații despre formarea noului cabinet, dar Gerald Darmanin a declarat presei franceze că este încrezător că va rămâne ministrul de interne. El se ocupă, printre altele, de securitatea pentru Jocurile Olimpice de la Paris din această vară.Ministrul de Finanțe, Bruno Le Maire, care este în serviciu de șapte ani - stabilitate rară în acest rol după standardele franceze - a părut și el dornic să rămână și și-a dezvăluit planurile la minister pentru întregul an într-un discurs, luni.         Remanierea ar putea intensifica cursa din tabăra lui Macron pentru a-l succeda la următoarele alegeri prezidențiale din 2027, fostul premier Edouard Philippe, Darmanin și Le Maire fiind văzuți toți ca potențiali candidați – alături de Attal.Nu este clar când va fi numită noua echipă guvernamentală. Președintele Senatului, Gerard Larcher, a declarat pentru TF1 TV că Attal i-a spus că ar putea fi anunțată pe la sfârșitul săptămânii.Nemulțumirea publică larg răspândită față de creșterea costurilor vieții și reforma contestată a pensiilor de anul trecut au afectat serios ratingurile lui Macron și șansele partidului său la votul alegerilor parlamentare europene, care se află în urma formațiunii de extremă-dreaptă a lui Marine Le Pen.Gabriel Attal a fost declarat în sondaje drept unul dintre cei mai populari politicieni din Franța în ultimele luni. Un loial al lui Macron, el a devenit un nume cunoscut ca purtător de cuvânt al guvernului în timpul pandemiei de COVID și și-a câștigat reputația de comunicator bun.            Editor :  M.I.    
----------------------------------

 Volodimir Zelenski, vizită surpriză în țările baltice: Președintele Ucrainei se întâlnește miercuri cu șeful statului din Lituania 
Externe
2024-01-10T11:42:19+02:00
         Preşedintele ucrainean Volodimir Zelenski a mers în vizită miercuri în Lituania şi îşi va continua călătoria în Letonia şi Estonia în zilele următoare, a anunţat acesta într-o postare pe reţeaua X. Zelenski şi preşedintele lituanian Gitanas Nauseda vor susţine o conferinţă de presă comună, a anunţat Lituania, potrivit Reuters.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Şeful statului ucrainean va rosti şi un discurs public, a mai precizat biroul preşedintelui Nauseda.Vizita surpriză la Vilnius, un susţinător ferm al Kievului, survine în apropierea marcării a doi ani de la declanşarea invaziei Ucrainei de către Rusia."Preşedinţii vor discuta despre războiul din Ucraina, sprijinul pentru Ucraina şi integrarea acesteia în Uniunea Europeană şi NATO", a precizat biroul lui Nauseda într-un comunicat.             Editor :  Andreea Smerea    
----------------------------------

 ISW: Propaganda rusă pregătește terenul pentru destabilizarea Republicii Moldova. Ce rol joacă separatiștii din Transnistria 
Externe
2024-01-10T11:40:10+02:00
         Presa de stat rusă continuă să încurajeze separatiștii pro-ruși din Moldova, posibil într-o încercare de a semăna instabilitate politică și dezbinare, se arată în cea mai recentă analiză a Institutul pentru Studiul Războiului, potrivit The Kyiv Independent.         Vadim Krasnoselski, președintele așa-zisei republicii separatiste Transnistria, susținută de ruși, a declarat reporterilor de la agenția de stat rusă TASS că „militarizarea” Moldovei amenință Transnistria. În ultimul an, guvernul Republicii Moldova și-a majorat bugetul militar, a participat la exerciții comune cu NATO și a primit ajutoare militare de la statele europene pentru a se proteja de incursiunile militare ulterioare din Rusia.„Când vecinul nostru, cu care a existat un conflict nerezolvat de mai bine de 30 de ani și care a atacat cu trădare orașele noastre pașnice în trecut, se grăbește brusc să se înarmeze, desigur, aceasta este o amenințare”, a spus Krasnoselski.Transnistria este o regiune separatistă recunoscută la nivel internațional ca parte a Moldovei. Trupele ruse au ocupat Transnistria încă de la începutul anilor 1990, când Rusia a invadat regiunea sub pretextul protejării etnicilor ruși.         Krasnoselski a respins, de asemenea, ideea că Republica Moldova să își întărească capacitățile militare pentru a se apăra de un eventual atac al Rusiei. El a mai susținut că Moldova „urmează în mod constant calea escaladării” și că guvernul moldovean „poartă responsabilitatea pentru consecințele inevitabile ulterioare”.Într-o evaluare anterioară, ISW a sugerat că Rusia conturează un spațiu informațional care vizează destabilizarea Moldovei și justificarea oricăror campanii viitoare prin încadrarea Rusiei drept protector al „vorbitorilor de limba rusă amenințați” în Moldova. Această abordare este aproape identică cu narațiunile construite de Rusia pentru a justifica invazia pe scară largă a Ucrainei.Declarațiile lui Krasnoselski au legătură și cu o modificare recentă a Codului Vamal al Republicii Moldova.În martie 2023, guvernul Republicii Moldova a modificat Codul Vamal pentru a începe să solicite companiilor din Transnistria să plătească taxe vamale de import în Moldova. Schimbarea a intrat în vigoare la începutul acestei luni și ar fi fost o „surpriză” pentru Transnistria.Viktor Gușan, un om de afaceri moldo-rus care controlează efectiv economia din Transnistria, este un apropiat al lui Krasnoselski. În aprilie 2022, Rusia a încercat o operațiune sub steag fals în Transnistria, în încercarea de a trage regiunea separatistă în războiul din Ucraina. Operațiunea a eșuat pentru că se presupune că Gușan a refuzat să-și riște legăturile sale de afaceri profitabile cu companiile occidentale.Legea vamală, însă, ar putea pune în pericol profiturile lui Gușan în Transnistria. Potrivit ISW, jurnaliştii de investigaţie moldoveni au scris în 2020 că două companii transnistrene legate de Gușan au importat în Transnistria produse în valoare de aproximativ 22 de milioane de dolari fără să plătească taxe.Krasnoselski a calificat noua politică vamală „nerezonabilă”, încălcând acordul comercial dintre Transnistria și UE și că Moldova împinge relațiile moldo-transnistrene către „o confruntare”.            Editor :  R.K.    
----------------------------------

  Video  „Generalul iarnă a întors armele”. Moscoviții îngheață în case la -25 de grade pentru războiul lui Putin 
Externe
2024-01-10T12:19:34+02:00
         Deși propagandiștii Kremlinului au îmbrățișat și răspândit de multă vreme mitul „Generalului Iarnă”, care „i-a învins” și pe Napoleon și pe Hitler în războaiele lor împotriva Rusiei și îi va ajuta pe ruși și în invazia împotriva Ucrainei, Vladimir Putin a început să realizeze că frigul poate să fie un „prieten” capricios, scrie Politico.         În ultimele săptămâni cel puțin, în regiunea Moscova, rușii îngheață în case. În jur de 20.000 de oameni din orașele Klimovsk, Liuberțîi și Podolsk stau fără căldură de zile întregi, unii chiar de săptămâni.Temperaturile au scăzut sub -25 de grade Celsius săptămână trecută, conform canalului rusesc de Telegram Baza. Autoritățile locale au declarat chiar stare de urgență.Conform agenției de stat Tass, principalul motiv pentru lipsa de căldură este o defecțiune la un boiler la o fabrică de muniție care furnizează pentru armata rusă și pentru războiul lui Putin, dar care furniza și căldură pentru Klimovsk și pentru împrejurimile sale.         Situația este atât de disperată încât unii ruși au ieșit în stradă să protesteze, deși ca orice protest în Rusia, și acesta este destul de mic și de limitat.În imagini video pe rețelele sociale din decembrie, zeci de oameni apar adunați în stradă într-un Podolsk înzăpezit. O femeie se adresează direct lui Putin în fața unei camere:„Înghețăm! În multe case din orașul nostru nu mai e deloc căldură. Nu a mai fost căldură de când a început sezonul rece. Apelurile noastre pentru autorități nu au dus la nimic. Primi doar scuze în timp ce înghețăm! Vă rugăm să ne ascultați”.Alți ruși au publicat fotografii și imagini video cu clădiri inundate sau înghețate și cu oameni care se încălzesc afară la focuri aprinse pe străzi.Deși se laudă cu resursele energetice, rușii îngheață de frig Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media De când a lansat invazia la scară largă împotriva Ucrainei în urmă cu aproape doi ani, Putin a amenințat constant Europa că va „îngheța” fără resursele energetice rusești.Anul trecut, rușii au distrus aproximativ 40% din infrastructura energetică a Ucrainei și a provocat pene de curent în toată țara prin bombardamentele sale.Anul acesta, invadatorii au continuat să bombardeze și să folosească drone împotriva infrastructurii ucrainene critice. Totuși, deși suferă în continuare din cauza penelor de curent și a avariilor la conducte, Ucraina a reușit să respingă majoritatea atacurilor. „Ce vedem acum este felul în care sancțiunile și lipsa resurselor au început să aibă un efect asupra vieții de zi cu zi din Rusia”, este de părere expertul militar ucrainean Serhi Hrabski, colonel în rezervă al armatei ucrainene.„Din cauza sancțiunilor și a cheltuielilor uriașe cu armata, Rusia nu mai are resursele necesare pentru verificările anuale la sectorul său învechit de utilități și locuințe. Și acum începem să vedem crize provocate de o furtună de zăpadă”.O comisie de investigație a regiunii Moscova a anunțat că a deschis un dosar penal în ce privește restricționarea resurselor de energie pentru clădiri rezidențiale din Podolsk, pe suspiciuni de neglijență. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media  Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Șeful districtului Podolsk, Grigori Artamanov, a spus că autoritățile locale nu au avut acces la boilerul de la fabrica de muniție dar că au reușit să pornească două boilere separate și că au reușit să repornească încălzirea în mai multe blocuri până pe 6 ianuarie.Prima apariție a „Generalului Iarnă” a fost într-o satiră politică din 1812, după campania eșuată a lui Napoleon în Rusia și a venit ca explicație pentru înfrângerea suferită de trupele franceze în Imperiul Rus.Consensul în rândul istoricilor este, însă, că înfrângerea lui Napoleon a fost o consecință a erorilor de natură tactică, nu a vremii dificile.Aceeași mitologie a „Generalului Iarnă”, aliat al rușilor împotriva germanilor în Al Doilea Război Mondial, a devenit un element esențial al propagandei sovietice.Recent, rușii au folosit acest mit ca formă de propagandă în războiul lor bolnav împotriva Ucrainei, susținând că „și de această dată, Generalul Iarnă va lupta de partea Rusiei”.            Editor :  Adrian Dumitru    
----------------------------------

 Anchetă internă la Spitalul Județean Sibiu, după ce o pacientă ar fi fost pusă de medic să-și recolteze singură secreție vaginală 
Actualitate
2024-01-10T11:36:29+02:00
         Caz revoltător la Spitalul Județean Sibiu, unde o pacientă ar fi fost pusă de medic să-și recolteze singură, acasă, secreție vaginală. Femeia a primit, de la asistentă, o eprubetă și un bețișor și i s-a spus să vină a doua zi cu proba recoltată. "Medicul a procedat corect", a fost reacția șefului secției de Ginecologie din spital pentru Turnul Sfatului. Nu de aceeași părere este, însă, conducerea unității medicale, care anunță că medicul ginecolog va fi cercetat de comisia etică.         Incidentul a avut loc pe 20 noiembrie 2022, dar a devenit public abia zilele acestea. Femeia se programase online la cabinetul medicului ginecolog din cadrul Spitalului Județean Sibiu pentru că avea nevoie de analize."Inițial am fost la un control de depistare a cancerului de col uterin care se făcea gratuit la Spitalul Județean, la maternitate. Medicul de acolo a sesizat că ceva nu este în regulă și mi-a spus că-mi poate da un antibiotic pentru problema mea, doar că cel mai bine ar fi fost să merg la un control unde să mi se recolteze din acea secreție pentru a vedea exact cauza. Medicul *** era singurul la care se putea face o programare online și, pentru că investigația trebuia făcută cât mai repede, nu am putut aștepta și mi-am făcut programare. (...) Când l-am rugat să vadă de ce am venit și să-mi recolteze din secreție, asistenta dumnealui mi-a dat o eprubetă și mi-a spus să-mi recoltez acasă, singură, și să o aduc a doua zi la fișier”, a declarat pacienta pentru sursa citată.Femeia le-a spus că nu a mai făcut niciodată o auto-recoltare de acest fel și că nu știe dacă se va descurca.         "Nu mi-au dat niciun fel de indicații, nimic. Asistenta mi-a pus în mână eprubeta și un bețișor despre care mi-a spus că trebuie să-l introduc în vagin, atât", mai povestește femeia.Aceasta a făcut ce i s-a spus și, a doua zi, când a adus proba auto-recoltată la fișierul spitalului, asistentele de acolo au rămas șocate."Doamnele de la fișier au rămas mască. Erau stupefiate și mă întrebau ce medic mi-a spus să fac asta. Au sunat pe secție și au spus: haideți să vedeți ceva ce noi n-am mai văzut în viața noastră. Îmi spuneau că nu știau dacă să ia ce am adus eu sau nu, pentru că nu știau dacă rezultatul avea să iasă concludent sau nu", a povestit pacienta.Jurnaliștii de la Turnul Sfatului, cei care au făcut public cazul, au cerut un punct de vedere de la spital."Examenul de secreție vaginală este un examen pe lamă din frotiu nativ și nu trebuie recoltat steril, întrucât secreția va fi analizată la microscop. NU s-a cerut examen bacteriologic, în cazul căruia într-adevăr ar fi fost necesară o recoltare sterilă, în cabinet. Auto recoltarea nu este o problemă care să afecteze rezultatul analizei. Domnul doctor *** a procedat corect. Nu este o încălcare a regulilor de conduită. Pe biletul de trimitere al pacientei nu scrie că medicului i se solicită să efectueze propriu-zis recoltarea secreției vaginale, cu atât mai mult cu cât această recoltare nu este inclusă în pachetul decontat de Casa Națională de Asigurări de Sănătate", a transmis Radu Chicea, medic șef al Secției de Obstetrică-Ginecologie, într-un răspuns scris pentru Turnul Sfatului.Două zile mai târziu, după ce subiectul a făcut vâlvă pe plan local, conducerea Spitalului Județean Sibiu a revenit:"Având în vedere informațiile semnalate de o pacientă a domnului doctor *** cu privire la recomandarea ca pacienta să efectueze procedura de recoltare a secreției vaginale la domiciliu (...) conducerea Spitalului Clinic Județean de Urgență Sibiu anunță că va întruni comisia de etică în acest sens și va analiza cu celeritate activitatea domnului doctor ***, precum și corectitudinea cu care au fost respectate procedurile în această speță", se arată în comunicatul transmis de spital.Manualul de recoltare publicat chiar pe site-ul Spitalului Județean arată că acest fel de recoltare - secreție vaginală - se face numai de către personal calificat, mai scrie sursa citată.             Editor :  Izabela Zaharia    
----------------------------------

 Armata ucraineană, în dificultate pe front. Numărul atacurilor rusești a crescut 
Externe
2024-01-10T11:25:22+02:00
         Trupele ruse şi-au intensificat atacurile pe frontul din Ucraina, în ciuda vremii geroase, indică Statul Major General de la Kiev în raportul său zilnic de miercuri. Numai în decursul zilei de marţi, forţele ucrainene au fost nevoite să respingă 64 de atacuri rusești.         Numărul de atacuri a fost ceva mai mare decât în zilele precedente, dar toate au fost respinse, potrivit comandamentului ucrainean.Situaţia operaţională în estul şi în sudul Ucrainei rămâne dificilă, subliniază Statul Major ucrainean în raportul citat de dpa, potrivit Agerpres.Ucraina are nevoie să-şi accelereze rezolvarea problemelor legate de logistică şi să-şi aprovizioneze cât mai rapid luptătorii cu echipamentele şi muniţiile necesare, a declarat presedintele ucrainean Volodimir Zelenski în mesajul săi de marţi seara.         Zelenski a convocat marţi conducerea de vârf a armatei şi şefii ministerelor din industria apărării pentru a discuta despre aprovizionarea unităţilor pe front cu muniţie şi drone.„Am discutat şi despre lansarea de noi linii de producţie de arme şi muniţie în Ucraina - la întreprinderile noastre şi împreună cu parteneri”, a spus el, exprimându-şi speranţa că forţele ucrainene vor primi muniţia necesară la timp.Reuniune a Consiliului NATO-UcrainaTrupele ucrainene suferă de o lipsă acută de muniţie, conform rapoartelor de pe front.Având în vedere intensificarea atacurilor aeriene de către Rusia asupra Ucrainei în ultimul timp, există temeri că în curând şi antiaeriana ucraineană va rămâne fără muniţie.Ajutorul din partea SUA, cel mai important susţinător al Ucrainei, este blocat din cauza unei dispute de politică internă în Congres cu privire la imigraţie.Consiliul NATO-Ucraina se reuneşte miercuri la Bruxelles pentru a discuta despre recenta amplificare a atacurilor ruse asupra Ucrainei în care au fost ucise zeci de persoane, în majoritate civili.Kievul a raportat circa zece atacuri ruseşti la Avdiivka marţi, precum şi 11 in satele din vecinătate Pervomaiske şi Nevelske.Trupele ruse au încercat să izoleze şi să cucerească oraşul Avdiivka din octombrie 2023, cu preţul unor pierderi grele. Aici, frontul trece aproape de oraşul Doneţk, controlat de ruşi.Potrivit media de la Kiev, nouă atacuri ruseşti au avut loc marţi asupra unui cap de pod ucrainean de pe malul de sud al fluviului Nipru în regiunea Herson. Soldaţii ucraineni continuă să apere această poziţie, în pofida problemelor legate de aprovizionare. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Și Rusia este atacatăRusia a anunţat că o femeie şi-a pierdut viaţa, iar alte trei persoane au fost rănite în atacuri cu drone asupra mai multor ţinte în vestul ţării, conform informaţiilor oficiale, dar acestea nu au putut fi verificate în mod independent.Guvernatorul regiunii Kursk, Roman Starovoit, a declarat pe Telegram că un locuitor din satul Gornal a murit din cauza unor răni provocate de o schijă în urma unui atac cu dronă.Ţinta atacului a fost se pare aeroportul militar din zonă. O instalaţie petrolieră a fost, de asemenea, lovită în regiunea vecină Oriol. Moscova consideră Kievul responsabil pentru aceste atacuri.Ministerul Apărării rus a anunţat că ar fi fost doborâte patru drone ucrainene deasupra regiunii Kursk şi două drone deasupra regiunii Oriol.Cu toate acestea, alte autorităţi ruse au contrazis versiunea oficială a Moscovei.Andrei Kluşkov, guvernatorul regiunii Oriol, a indicat că două drone au lovit un depozit de combustibil care a provocat un incendiu şi că trei persoane au fost rănite. O altă dronă a lovit o clădire nerezidenţială, a adăugat el.Forţele antiaeriene ruse au doborât o dronă în regiunea Saratov, sudul Rusiei, au anunţat miercuri autorităţile. Ministerul Apărării rus susţine pe Telegram că o dronă ucraineană a fost distrusă de apărarea antiaeriană, zădărnicind astfel încercarea Kievului de a „efectua un atac terorist asupra unor instalaţii de pe teritoriul Federaţiei Ruse”.Rusia a doborât de mai multe ori drone în zona regiunii Saratov, unde se află aerodromul Engels-2, pe care staţionează bombardiere strategice pentru atacuri cu rachete asupra Ucrainei.În decembrie, Moscova a folosit mai multe bombardiere cu baza pe aerodromul Engels pentru a lansa rachete asupra Ucrainei. Aerodromul se află la peste 500 de kilometri de graniţa cu Ucraina.Pierderi mari de ambele părțiRusia desfăşoară o invazie pe scară largă în Ucraina de aproape doi ani. În ultimele luni, regiunile ruse de la graniţa cu Ucraina au fost vizate de bombardamente intense.Dar victimele şi pagubele de partea rusă nu se compară cu amploarea victimelor şi a distrugerilor provocate de Moscova în Ucraina, notează dpa.Cu toate acestea, experţii militari internaţionali vorbesc de pierderi mari pe ambele părţi când vine vorba de forţele armate de pe front.În cursul unui briefing, marţi, ministrul apărării rus Serghei Şoigu a declarat că, „anul trecut, pierderile inamicului au depăşit 215.000 de soldaţi şi 28.000 de unităţi”, dar aceste cifre nu au putut fi verificate în mod independent.Kievul la rândul său estimează pierderile totale ale armatei ruse după aproape doi ani de război la peste 365.000 de oameni.Niciuna dintre părţile aflate în conflict nu oferă informaţii despre propriile sale pierderi, iar cifrele privind presupusele pierderi sunt considerate exagerate de ambele tabere, conform agenţiei de presă citate.Potrivit estimărilor americane din luna august trecut, Ucraina a suferit aproximativ 70.000 de morţi şi între 100.000 şi 120.000 de răniţi de la începutul războiului, în timp ce Rusia a pierdut între 120.000 şi 170.000 de soldaţi, înregistrând până la 180.000 de răniţi.            Editor :  B.P.    
----------------------------------

  Galerie Foto  Milioane de filipinezi s-au calcat în picioare ca să atingă statuia neagră a lui Isus 
Externe
2024-01-10T11:15:54+02:00
         Milioane de credincioși catolici filipinezi au invadat, marți, străzile din Manila pentru a participa la procesiunea Black Nazarene, în cadrul căreia o statuie din lemn negru a lui Isus Hristos este purtată pe străzile capitalei din Filipine, informează CNN.         Cel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani.   Cel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia Images   Deschide galeria foto        Cel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia ImagesCel puțin 6 milioane de oameni au participat la procesiunea care a durat 15 ore și a presupus deplasarea statuii pe o distanță de 6 kilometri prin Manila. Tradiția este veche de sute de ani. Sursa foto: Profimedia Images,     Mulțimea de oameni adunată este comparabilă cu perioada de dinaintea pandemiei, însă cea mai lungă procesiune a fost în 2012, când au fost nevoie de 22 de ore pentru ca statuia să ajungă la biserica Quiapo.         Insulele Filipine au cea mai mare populație catolică din Asia. Aproximativ 80% din cei 110 milioane de locuitori se identifică drept romano-catolici, o moștenire a regimului colonial spaniol care s-a întins timp de peste 400 de ani.Procesiunea omagiază statuia lui Isus, despre care filipinezii cred că are puteri vindecătoare și că o atingere a ei sau a funiilor cu care este tras carul în care se află statuia îi poate binecuvânta.Tradiția Black Nazarene datează din 1606, când statuia lui Isus a fost adusă în Filipine din Mexic. În 1767 a fost mutată la biserica Quiapo.Istoricul Fr. Emilio Edgardo Quiatan spune că statuia este făcută din lemn de Mesquite, care se înnegrește în timp. "Nu se datorează lumânărilor credincioșilor sau pentru că nava care a transportat statuia a ars", explică Quilatan pentru CNN Filipines, demontând legenda înnegririi statuii.În timpul procesiunii peste 700 de oameni au avut nevoie de ajutor de la Crucea Roșie.            Editor :  V.M.    
----------------------------------

 Transportatorii și fermierii blochează țara pe model german. Pe Centura Capitalei este haos și nu se mai circulă 
Actualitate
2024-01-10T12:48:15+02:00
         Protestul transportatorilor blochează circulația în mai multe orașe din țară. Nemulțumiți de schimbările de legi și de scumpirile polițelor RCA, au scos TIR-urile și camioanele pe străzi și merg încet, în coloană. Pe Centura Capitalei este haos și nu se mai circulă.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Taxe suplimentare pentru concediile medicale           Barbu, despre protestul "spontan" transportatori-fermieri           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale       Mai multe organizații agricole spun că nu au nicio legătură cu protestul, dar că la acțiune participă fermieri care sunt membriACTUALIZARE 12.40 Reprezentanţii unor organizaţii agricole reprezentantive au anunţat că nu au nicio o legătură cu protestul spontan anunţat în mediul online de fermieri din mai multe zone ale ţării, care se îndreaptă cu mai multe camioane şi tractoare spre Bucureşti, însă au confirmat participarea unor fermieri din organizaţiile lor."Protestul s-a declanşat spontan din partea transportatorilor români. Sunt implicaţi şi fermierii români din nordul şi estul ţării , inclusiv din organizaţia noastră, dar cea mai mare problemă o au transportatorii. Se circulă cu utilajele pe drumurile publice cu viteză între 5 şi 10 km/h, iar fermierii vor să ajungă în oraşele reşedinţă de judeţ, iar într-un viitor apropiat şi la Bucureşti. 2024 se anunţă un an destul dificil, iar 2025 şi mai dificil fără discuţie. Trebuie să fim destul de inteligenţi pentru a găsi strategii de dezvoltare sectorială", a declarat pentru Agerpres preşedintele Ligii Asociaţiilor Producătorilor Agricoli din România (LAPAR), Nicu Vasile, organizaţie care face parte din Alianţa pentru Agricultură şi Cooperare (AAC) .Acesta a precizat că problema cea mai mare a fermierilor nu este pe partea de valorificare, ci pe partea de costuri şi de taxe, la fel ca şi cea a şoferilor şi transportatorilor.         "Gradul de îndatorare a sectorului este destul de mare. Noi în primă fază vom negocia, pentru a dezvolta sectorul împreună cu partea politică, iar în cazul în care nu se găsesc măsuri, strategii de dezvoltare sectorială, vom apela şi noi la aceeaşi formă de protest, dar vom merge şi pe partea de Bruxelles, pentru că sunt foarte multe constrângeri pentru fermierul român faţă de ce i s-a promis în 2007 la intrarea în comunitatea europeană. Nu s-a respectat absolut nimic, în afara faptului că s-au diminuat subvenţiile, deşi trebuia să creeze uniformizare. Fermierul european are 430 euro subvenţie pe suprafaţă, utilajele sunt mai ieftine cu 30% 40%, creditarea este minus dobândă, deci undeva la minus 0,36%, şi noi plătim undeva la 16-20%. Inclusiv dacă discutăm despre fondurile acestea de investiţii pe agricultură, pe IMM-Invest. Gândiţi-vă că se plăteşte ROBOR-ul, se plăteşte administrarea contului, care tot sare la 10%. Ne cam minţim, noi nu facem economie, noi facem păcăleală, ne păcălim unii pe alţii. Discutăm de criterii de performanţă, ceea ce nu se întâmplă în România", a spus Nicu Vasile.La rândul său, Florentin Bercu, director executiv al Uniunii Naţionale de Ramură a Cooperativelor din Sectorul Vegetal (UNCSV), organizaţie care face parte din Alianţa pentru Agricultură şi Cooperare (AAC), a transmis că protestul fermierilor şi transportatorilor este unul spontan, dar a confirmat că participă şi membri ai acestei organizaţii."Este o acţiune spontană, sunt fermieri din mai multe zone ale ţării, sunt şi membri de-ai noştri, ne-au informat de această acţiune la care şi-au manifestat disponibilitatea de a participa. Urmează să avem şi noi discuţii interne atât la nivelul organizaţiei, cât şi la nivelul Alianţei şi să vedem ce va fi în perioada următoare, pentru că există posibilitatea ca aceste proteste să nu fie doar astăzi. Dacă se prelungesc la nivel european, să se prelungească şi la nivel naţional. Deja sunt câţiva colegi care astăzi o să fie la Bucureşti, o să vedem ce trebuie făcut mai departe", a declarat pentru Agerpres Florentin Bercu.Acesta a precizat că joi va fi luată la nivelul organizaţiei o decizie oficială în privinţa protestelor, în urma consultării membrilor.De asemenea, directorul executiv al UNCSV a adăugat că este nevoie de mai multă deschidere din partea autorităţilor pentru a rezolva problemele fermierilor şi de un dialog inter-instituţional "mult mai apropiat şi mai concis".El consideră că şi fermierii români ar trebui să fie lăsaţi să producă în aceleaşi în aceleaşi condiţii ca şi cei ucraineni, pentru că foarte mulţi fermieri şi consumatori români sunt afectaţi de deciziile luate pentru sprijinirea Ucrainei."Noi suntem conştienţi şi vrem să fim alături de poporul ucrainean, dar de poporul ucrainean, nu doar de anumiţi traderi sau anumiţi oameni de afaceri, câţiva, care fac profituri enorme, exagerate, şi pe noi ne afectează atât ca ţară cât şi la nivelul Uniunii Europene, pentru că foarte mulţi fermieri şi chiar şi consumatori sunt afectaţi. Dacă acele produse sunt sigure pentru consum, ar trebui să ne lase şi pe noi să producem în aceleaşi în aceleaşi condiţii. De ce doar preţul produselor agricole a scăzut, dacă costurile la inputuri au crescut enorm, preţurile la raft au crescut, de asemenea, de ce doar preţul produselor agricole a scăzut? Pentru că marfa care nu ar fi trebuit sau nu rămânea niciodată în Europa a creat o concurenţă neloială. Noi avem nişte constrângeri prin legislaţia europeană, le respectăm, dar acele constrângeri ne deservesc pe noi şi ne afectează atât ca producători, cât şi ca populaţie", a explicat şeful asociaţiei agricole.Şi Vasile Ştefănescu, preşedintele Confederaţiei Operatorilor şi Transportatorilor Autorizaţi din România (COTAR), a menţionat că organizaţia pe care o conduce nu are nicio legătură cu organizarea protestului."Nu am organizat niciun protest. Protestul este ultima formă de a ne manifesta. Până atunci încercăm pe cale amiabilă cu guvernanţii, cu miniştri, să obţinem ceea ce vrem pentru breasla noastră", a punctat Vasile Ştefănescu.La protestul spontan anunţat online de fermieri, acţiunea neasumată oficial de nicio organizaţie, este estimat că vor participa 122 de camioane şi 70 de tractoare.ACTUALIZARE 12.05 Polițiști rutieri au fost trimiși să deblocheze traficul pe Centura Capitalei.Transportatorii nu au anunțat cât va dura blocajul.Centrul Infotrafic informează că pe autostrada A1 Bucureşti - Piteşti, de la kilometrul 13+500 de metri până la intrarea în DN Centura Bucureşti, traficul autovehiculelor este blocat miercuri de mai multe autocamioane ale transportatorilor rutieri care protestează, circulând cu viteză minimă.De asemenea, s-a format coloană de autovehicule şi pe Centura Capitalei, între localităţile ilfovene Chiajna şi Bragadiru.Conform sursei citate, situaţii similare sunt prezente şi în alte zone ale ţării pe centurile marilor municipii, circulaţia rutieră desfăşurându-se îngreunat, cu viteză foarte redusă, pe alocuri blocându-se.Barbu: Este început de an electoral și acest protest spontan este masiv distribuit pe rețelele sociale de un partid politicACTUALIZARE 11.35. "Legat de protestul “spontan” al transportatorilor la care s-au alăturat și câțiva fermieri, până în acest moment, la ministerul Agriculturii nu am primit nicio revendicare, pentru că nicio asociație nu își asumă acest protest.Din informațiile apărute în spațiul public, am văzut că problemele pe care le reclamă au legătură cu RCA și cu permisele de conducere. Chiar dacă acestea nu țin de Ministerul Agriculturii, voi face tot ce pot pentru a-i sprijini să găsim împreună o rezolvare.Am stabilit deja o întâlnire cu toate asociațiile și federațiile, săptămâna viitoare, pentru a le prezenta programele pe care le avem pregătite pentru acest an. Vom putea vorbi, așa cum facem mereu, la aceste întâlniri, despre problemele pe care le întâmpină și sunt sigur că vom găsi, ca de fiecare dată, rezolvare. Aceste întâlniri le aveam programate înainte să apară acest protest.Îi asigur pe toți fermierii că subvențiile se acordă la timp. Subvenția la motorină se va acorda în continuare la valoarea maximă posibilă. Avem un buget bun, în acest an, avem fonduri prevăzute pentru toate sectoarele și vom continua să sprijinim producția românească.Este început de an electoral și acest protest spontan este masiv distribuit pe rețelele sociale de un partid politic.  Nimeni nu are dreptul să folosească fermierii, munca lor și agricultura românească pentru a încerca să câștige capital de imagine sau un procent în plus în sondaje. Să nu uităm că aceste partide politice nu au avut nicio soluție pentru agricultura românească în ultimii 4 ani",  a transmis pe Facebook Florin Barbu, ministrul Agriculturii.Știrea inițialăFermierii români și transportatorii sunt nemulțumiți de tăierile din subvenții și nu numai. Au început deja anul cu proteste pe modelul celor care au avut loc în Germania. Fermierii români spun că vor ajunge la faliment. Printre nemulțumirile lor se mai numără obligația de a înmatricula și de a face ITP pentru toate utilajele folosite. Nu este pentru prima dată când au amenințat cu proteste care vor bloca drumuri principale ale țării.Motivele invocate: majorarea taxelor, plățile mari la RCA, timpi de așteptare mari la frontieră.Protestatarii spun că dacă Guvernul nu va reacționa vor continua protestul și vor stopa activitatea. Unii dintre ei au zis că astăzi vor bloca Centura Capitalei.Puțin înainte de ora 11.00 era haos pe Centura Capitalei, unde se circula cu dificultate."RCA-ul a ajuns la 4.000 – 4.300 euro anual nu avem posibilitatea nici măcar în rate. Accizele la motorină, taxele, cozile din vămi, șoferii mei au ajuns de stau și 3 zile, îi bagă și în parcări. Nu, este inuman", spune un protestatar.Blocaj în ClujȘi la Cluj au început protestele de la ora 10.00. Firmele de transport din Cluj vor să atragă atenția guvernanților asupra taxelor care le îngreunează activitatea.  Acțiunea de protest va dura până la 12.00. Toți transportatorii se vor deplasa cu camioanele cu viteză de 5 – 10 km/oră, de la Gilău până la sensul giratoriu Luna de Sus. Sunt coloane de mașini pe o distanță de zeci de metri.De la ora 13.00, o parte din camioane vor merge spre Cluj-Napoca.Buzău: Protest spontan al transportatorilor împotriva scumpirilor RCA şi accizei la motorinăÎn jur de 50 de transportatori şi fermieri se îndreaptă miercuri către Capitală pentru a lua parte la un protest declanşat ca urmare a scumpirilor poliţelor de asigurare RCA şi accizei la motorină.Potrivit transportatorilor, inflaţia şi scumpirile generează costuri care le afectează activitatea economică şi competitivitatea în piaţă."Am organizat un protest spontan, transportatori şi fermieri. Ne îndreptăm către Capitală unde ne vom întâlni cu colegi din mai multe judeţe. Principala nemulţumire a transportatorilor este preţul RCA foarte mare în comparaţie cu statele din vestul Europei şi acciza la motorină. Ca şi ordin de mărime, o medie a poliţei RCA la noi este undeva la 3.000 de euro pe an, la un autovehicul cap tractor şi la un stat din vestul Europei este de până în 1.000 de euro, iar preţul accizei a crescut de la 1 ianuarie cu 30 de bani pe litru. Ţinând cont de faptul că am trecut o perioadă foarte grea din punct de vedere a inflaţiei orice cost pentru activitatea noastră a însemnat foarte mult. La un camion care consumă aproximativ 3.500 litri de motorină pe lună, 10 bani contează. Sunt diferenţe mari şi clar nu mai putem fi competitivi în piaţă", a declarat, pentru Agerpres, unul dintre transportatori, Alexandru Perţea.Transportatorii speră ca protestul spontan să conducă la negocieri şi la plafonarea preţurilor RCA."Sperăm să putem intra la un moment dat la negocieri, să putem lua legătura cu autorităţile. Vorbim la acest moment de un protest spontan. Acum ne îndreptăm spre Bucureşti, ne vom alătura celorlalţi transportatori din alte judeţe şi vom merge pe şoseaua de centură a Capitalei", a mai precizat Alexandru Perţea.             Editor :  G.M.    
----------------------------------

 Primul sondaj de opinie din 2024. PSD și PNL pe primele două locuri, urmate de AUR și USR. Partidul lui Șoșoacă și UDMR fac pragul 
Actualitate
2024-01-10T11:14:14+02:00
         Potrivit unui sondaj de opinie realizat de CIRA (The Center for International Research and Analyses), care a măsurat intenția de vot pentru primele alegeri de anul acesta, respectiv cele europarlamentare, și la început de 2024 PSD se află pe primul loc, cu 30%, urmat de PNL care se menține pe locul doi în clasamentul partidelor pentru alegerile din iunie, iar AUR pe locul trei.         Astfel, dacă duminica viitoare ar fi organizate alegerile europarlamentare rezultatul votului ar arăta în felul următor: PSD – 30%, PNL – 20%, AUR – 18%, USR – 14%, SOS – 6%, UDMR – 5%. Restul partidelor nu ar trece de pragul de 5% care le-ar permite intrarea în Parlamentul European.   Sursa foto: Sondaj CIRA  Sondajul mai arată că românii ar alege în proporție de 40 la sută un partid de dreapta sau centru și doar 13 la sută un partid de stângă.   Sursa foto: Sondaj CIRA  În ceea ce privește prezența la vot, dintre cei care au răspunsul sondajului de opinie, 53% spun că sigur vor vota la alegerile europarlamentare din acest an.   Sursa foto: Sondaj CIRA              Editor :  R.K.    
----------------------------------

 Un zimbru a intrat în curtea Mănăstirii Neamţ și s-a plimbat nestingherit 
Stil de viață
2024-01-10T10:47:30+02:00
         Un zimbru a intrat în curtea Mănăstirii Neamţ, iar imaginile cu această vizită mai puţin obişnuită au fost postate pe Facebook de stareţul mănăstirii, Benedict Sauciuc.         Zimbrul a profitat de faptul că porţile mănăstirii erau deschise şi a intrat în curtea interioară.El s-a plimbat câteva minute pe aleile acoperite cu un strat de zăpadă, fără a se lăsa perturbat de prezenţa unor angajaţi ai mănăstirii.În imagini se mai observă cum zimbrul pare că ar căuta de mâncare şi este atras de zonele de vegetaţie care nu fuseseră acoperite în întregime de zăpadă.         ”Mănăstirea Neamţ-Un pelerin neobişnuit în incinta mănăstirii 09 ian.2024”, a scris stareţul mănăstirii. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media               Editor :  G.M.    
----------------------------------

 O actriță de filme pentru adulți a fost găsită moartă în apartamentul ei după ce a dezvăluit abuzurile din industrie 
O actriță de filme pentru adulți a fost găsită moartă în apartamentul ei după ce a dezvăluit abuzurile din industrie
2024-01-11T11:33:08+02:00
         O actriță de filme pentru adulți din Peru a fost găsită moartă sâmbătă, în propriul apartament, la câteva luni după ce a făcut acuzații despre abuzurile din industria porno, relatează New York Post.          Thaina Fields, în vârstă de 24 de ani, a fost găsită fără suflare în locuința sa din Trujillo, a relatat La República, citând un interviu cu Alejandra Sweet, o altă creatoare de conținut pentru adulți.„Nu pot da mai multe detalii pentru că sunt devastată de veste”, a declarat Sweet, care era una dintre prietenele apropiate ale tinerei, pentru publicația menționată.„O să vă spun doar să vă rugați pentru ea, oamenii au apreciat-o cu adevărat. Din locul în care se află, sunt sigură că este un îngeraș”, a transmis Sweet și pe contul ei de Instagram.          Milky Perú, una dintre companiile de producție cu care a lucrat Thaina, și-a exprimat regretul pentru tragicul eveniment. „Nu ne vine să credem că s-a întâmplat asta, refuzăm să rămânem fără tine, am vrea să te vedem încă o dată”, se arată într-o declarație publicată pe contul oficial de Instagram al companiei.„Sperăm ca cineva să ne trezească din acest vis urât, vei fi mereu în inimile noastre. Îți mulțumim că ne-ai permis să facem parte din viața ta”, a mai transmis compania. Cu opt luni înainte de a muri, Thaina, pe numele său real Abigail, a afirmat că a fost hărțuită sexual când a intrat în industria porno.„Am suferit hărțuiri și abuzuri sexuale după ce am început să creez conținut pentru adulți”, a declarat ea la vremea respectivă.„La început, mulți au crezut că, angajându-mă, puteau face ce voiau cu mine. Apoi mă întorceam acasă, făceam o baie și plângeam”, a continuat ea.„Mi s-a întâmplat de multe ori. Este foarte dificil să fii femeie și să creezi conținut pentru adulți atunci când societatea este pe cale să o ia razna”, a mai mărturisit aceasta.              Editor :  C.L.B.    
----------------------------------

 Baby Yoda va avea propriul film în cadrul francizei Star Wars 
Timp liber
2024-01-10T10:41:34+02:00
         Personajul Baby Yoda, care în ultimii ani a devenit o mascotă interplanetară în universul "Star Wars" datorită serialului "The Mandalorian", va avea în curând un film dedicat în cadrul acestei francize cinematografice, au anunţat marţi reprezentanţii companiei Lucasfilm, informează AFP.         Viitorul lungmetraj va fi regizat de Jon Favreau, creatorul, scenaristul principal şi unul dintre directorii executivi ai serialului "The Mandalorian".În acest serial TV, telespectatorii au urmărit aventurile unui misterios vânător de recompense, Din Djarin, care primeşte misiunea de a-i livra unui client sinistru o mică creatură verde, numită Grogu, cu care se împrieteneşte.Cu urechile sale ascuţite supradimensionate şi adorabilii lui ochi mari şi negri, acel mic extraterestru, care aparţine aceleiaşi specii ca şi Marele Maestru Yoda din filmele originale "Star Wars", i-a cucerit foarte repede pe fanii din lumea întreagă ai celebrei francize, care s-au grăbit să-l redenumească şi să îi spună "Baby Yoda".         "Perspectiva de a-i aduce pe Mandalorian şi pe ucenicul său Grogu pe marele ecran este extrem de incitantă", a declarat Jon Favreau într-un comunicat citat de Agerpres.Nu se ştie deocamdată dacă actorul Pedro Pascal, care a interpretat personajul Mandalorian în serialul omonim, va relua rolul acestui vânător de recompense şi în viitorul film.De asemenea, lungmetrajul anunţat marţi nu are încă stabilită o dată oficială de lansare.Cea mai recentă aventură cinematografică lansată în cadrul francizei "Star Wars" datează din 2019: este vorba despre filmul "Star Wars: The Rise of Skywalker", care a avut încasări de peste 1 miliard de dolari în box-office-ul mondial, în pofida unor cronici nefavorabile.De atunci, mai multe filme au fost anunţate, fără să se ştie însă dacă aceste proiecte vor fi concretizate.Producţii încredinţate iniţial lui Kevin Feige - care provine din universul Marvel - şi Patty Jenkins (regizoarea filmului "Wonder Woman") au fost puse discret în aşteptare.Alte filme în curs de pregătire, coordonate de regizori precum Taika Waititi şi James Mangold, sunt a priori încă în cursă. Iar un altul ar urma să o vadă pe Daisy Ridley reluându-şi rolul lui Rey, eroina din cea mai recentă trilogie lansată de Disney în cadrul francizei "Star Wars".În calendarul oficial al grupului Disney, următorul film din seria cinematografică "Star Wars", intitulat provizoriu "New Jedi Order", ar trebui să fie lansat pe 22 mai 2026.            Editor :  A.P.    
----------------------------------

  Galerie Foto  Traficul feroviar și rutier din Germania e paralizat. Mecanicii de locomotivă sunt în grevă, drumurile sunt blocate de camioane 
Externe
2024-01-10T10:22:52+02:00
         Mecanicii de locomotivă din Germania au intrat în grevă generală pentru trei zile, iar milioane de oameni sunt afectați după ce trenurile au fost anulate. În paralel, protestele fermierilor perturbă traficul rutier.         Navetiştii din întreaga Germanie se confruntă începând de miercuri cu anulări de trenuri, în condiţiile în care o grevă naţională de trei zile a mecanicilor de locomotivă creează noi probleme pentru deplasarea în cea mai mare economie a Europei, în timp ce în paralel protestele fermierilor perturbă traficul rutier, transmite Reuters.Sindicatul mecanicilor de locomotivă (GDL) a început protestul la primele ore ale dimineţii, urmând exemplul mecanicilor de trenuri de marfă, care au încetat lucrul încă de marţi seară.   Mecanicii de locomotivă din Germania au intrat în grevă generală pentru trei zile. FOTO: Profimedia Images   Deschide galeria foto        Mecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia ImagesMecanicii de locomotivă din Germania au intrat în grevă generală pentru trei zile. FOTO: Profimedia Images,              Grevele vor continua până vineri seară, forţând operatorul feroviar naţional Deutsche Bahn să asigure doar un serviciu de urgenţă. Compania susţine că protestul mecanicilor de locomotivă va afecta planurile de călătorie pentru milioane de persoane şi i-a încurajat pe oameni să îşi anuleze sau amâne toate călătoriile care nu sunt esenţiale.Tensiunile de la Deutsche Bahn, pe tema salariilor şi programului de muncă, au explodat din nou după armistiţiul convenit pe perioada Crăciunului.GDL, care reprezintă aproximativ 10.000 de angajaţi, cere o reducere a săptămânii de lucru de la 38 până la 35 de ore, o majorare salarială cu 555 de euro pe lună precum şi un bonus unic de 3.000 de euro pentru a compensa pentru efectele inflaţiei. Conducerea Deutsche Bahn a oferit o anumită flexibilitate cu privire la programul de lucru dar a refuzat ideea ca programul de lucru să fie redus dar salariile să rămână la fel, scrie Agerpres.Greva naţională din transportul feroviar se adaugă problemelor economice cu care se confruntă Germania în acest an, pe fondul datelor macroeconomice slabe, majorării dobânzilor şi înmulţirii criticilor la adresa guvernului de coaliţie.Săptămâna aceasta, protestele fermierilor, nemulţumiţi de intenţia executivului de la Berlin de a reduce subvenţiile la motorină, au pus noi presiuni asupra cancelarului Olaf Scholz, care încearcă în prezent să finalizeze proiectul de buget pe 2024.Preşedintele Asociaţiei fermierilor germani (DBV) a promis că protestele vor lua amploare miercuri după ce la începutul acestei săptămâni convoaie de tractoare şi camioane au blocat drumurile din Germania. "Toate au o limită", a spus marţi Joachim Rukwied pentru postul de televiziune RTL/ntv, cerând guvernului de la Berlin să renunţe complet la proiectul diminuării subvenţiilor.Precedenta grevă a mecanicilor de locomotivă care a avut loc în data de 16 noiembrie, a perturbat serios traficul feroviar în Germania. Atunci, Deutsche Bahn a fost nevoit să anuleze aproximativ 80% din cursele pe distanţe lungi precum şi numeroase trenuri regionale            Editor :  G.M.    
----------------------------------

 Trump anunță o nouă insurecție în SUA dacă justiția continuă urmărirea penală împotriva lui. „Va fi haos în ţară” 
Externe
2024-01-10T10:11:59+02:00
         Donald Trump prevede „haos în ţară”, dacă justiţia americană nu renunţă la urmărirea penală împotriva sa. Curtea de Apel federală de la Washington judecă cererea lui de imunitate penală în calitate de fost preşedinte.         „Cred că este foarte nedrept când un opozant politic este urmărit penal de Departamentul Justiţiei, Departamentul Justiţiei al (preşedintelui democrat Joe) Biden”, a declarat Donald Trump presei după o audiere la Curtea de Apel federală de la Washington cu privire la cererea sa de imunitate penală în calitate de fost preşedinte.Citând sondaje defavorabile preşedintelui Joe Biden, care vrea să rămână în fotoliul de la Casa Albă, Donald Trump a dat asigurări că urmăririle judiciare împotriva sa sunt motivate politic.„Va fi haos în ţară (...). Este un precedent foarte rău şi, aşa cum am spus noi, asta va însemna deschiderea cutiei Pandorei”, a mai spus el, potrivit AFP, preluată de News.ro.         Marele favorit în alegerile primare ale Partidului Republican în vederea alegerilor prezidenţiale din noiembrie - care încep la 15 ianuarie în statul Iowa - încearcă prin multiple recursuri să amâne diverse procese penale cât mai mult, în orice caz după alegeri.Cei trei judecători ai Curţii de Apel de la Washington şi-au exprimat scepticismul faţă de această cerere de imunitate, care are ca scop să anuleze urmăririle penale lansate împotriva lui Donald Trump cu privire la tentativă de răsturnare a rezultatului alegerilor din 2020.Miliardarul republican s-a dus marţi - aşa cum a anunţase - la şedinţa Curţii, care a durat peste o oră, în ciuda faptului că nu este obligat să facă acest lucru.Donald Trump, care a pledat nevinovat în acest dosar, la 3 august 2023, a acuzat din nou administraţia preşedintelui democrat Joe Biden de faptul că încearcă, prin acest urmăriri penale, să-l elimine din cursa la Casa Albă, prezicând „haos în ţară”.            Editor :  B.P.    
----------------------------------

 Zelenski: Mulţumesc României pentru nivelul de cooperare atins. Avem rezultate extrem de bune 
Externe
2024-01-10T10:08:44+02:00
         Preşedintele Volodimir Zelenski a cerut, marţi seara, noi măsuri globale împotriva celor care ajută Rusia dând asigurări că sunt semne că sancţiunile occidentale funcţionează, întrucât există „dovezi clare” ale unei încetiniri a industriei ruseşti de apărare. Pe de altă parte, el a subliniat că Ucraina trebuie să-şi facă o evaluare proprie şi o ierarhizare a priorităţilor: „de ce este nevoie, de cine este nevoie şi ce semnale pot funcţiona”. În context, el a amintit de discuţia purtată în cursul zilei cu preşedintele Klaus Iohannis, mulţumind încă o dată României pentru nivelul de cooperare atins.          Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Preşedintele Volodimir Zelenski şi-a concentrat discursul către naţiune de marţi seara pe măsurile şi obiectivele urmărite de Ucraina pentru a face faţă unei noi ierni de atacuri din partea Rusiei şi aparentei crize în ceea ce priveşte ajutorul internaţional primit de Kiev, dând asigurări că „în ciuda tuturor problemelor din lume”, o abordare „atentă şi precisă” a fiecărei nevoi şi a fiecărei oportunităţi poate oferi Ucrainei tot ceea ce are nevoie să se apere, potrivit News.ro.          El a spus că a avut marţi o reuniune specială cu toţi comandanţii şi şefii de operaţiuni majore, pentru a examina necesităţile şi priorităţile.„Împreună cu Statul Major General, Ministerul Apărării, Ministerul Industriilor Strategice şi Ministerul Transformării Digitale, am analizat în detaliu aprovizionarea cu obuze şi drone, distribuţia între brigăzi şi unităţi, necesităţile zilnice, costurile reale. Principalul lucru este că toată logistica trebuie să devină mai rapidă”, a subliniat Zelenski.El a spus că a discutat, de asemenea, despre deschiderea unor noi linii de producţie de arme şi muniţii în Ucraina, împreună cu partenerii, o soluţie tot mai intens vehiculată de Kiev în condiţiile în care ajutorul din partea aliaţilor externi se clatină.Totuşi, preşedintele ucrainean a dat asigurări că situaţia nu este chiar disperată, ci se poate gestiona. „În ciuda tuturor problemelor din lume, abordarea noastră atentă şi precisă a fiecărei nevoi şi a fiecărei oportunităţi poate oferi Forţelor de Apărare tot ceea ce au nevoie. Vedem cum să punem în aplicare priorităţile Ucrainei în acest an: de ce este nevoie, de cine este nevoie şi ce semnale pot funcţiona”, a punctat liderul ucrainean.„Am analizat separat şi în detaliu activitatea Forţelor Aeriene, a tuturor apărătorilor noştri ai cerului, rezultatele doborârii rachetelor şi a dronelor ruseşti, ce a avut succes, ce ar trebui să aibă succes. Continuăm să lucrăm cu toţi partenerii noştri pentru a ne consolida apărarea aeriană. Şi, în acelaşi timp, pentru a creşte presiunea asupra Rusiei”, a spus Zelenski.„Mica listă de complici al terorismului”El a mai afirmat că sancţiunile lumii impunse Rusiei funcţionează bine, pentru că „există dovezi clare ale unei încetiniri a industriei ruseşti de apărare”, dar în acelaşi timp, pentru ca sancţiunile să fie sută la sută eficiente, el a cerut ca „schemele de eludare a sancţiunilor să fie, de asemenea, sută la sută blocate”.Totodată, a subliniat Zelenski, sunt necesare noi măsuri globale împotriva celor care continuă să ajute Rusia. „Toată lumea cunoaşte această mică listă de complici ai terorismului. Vom discuta acest lucru în continuare cu partenerii noştri”, a spus preşedintele ucrainean, fără a preciza la cine se referă.Zelenski își pune speranțele în „triunghiul Ucraina-România-Moldova”Pe de altă parte, Volodimir Zelenski şi-a informat compatrioţii că marţi a avut convorbiri telefonice cu trei lideri europeni, între care preşedintele României Klaus Iohannis.„Am mulţumit României pentru nivelul de cooperare care a fost deja atins. Avem rezultate extrem de bune în regiunea Dunării, în cooperarea la Marea Neagră şi, în general, în interacţiunea noastră. Apreciem sprijinul României pentru mişcarea noastră spre Uniunea Europeană. Avem cu siguranţă potenţialul de a creşte cooperarea transfrontalieră, în special în triunghiul Ucraina-România-Moldova. Astăzi, am discutat, de asemenea, cu preşedintele Iohannis despre unele aspecte promiţătoare în domeniul apărării - cum ne putem consolida poziţiile împreună. În special, am discutat despre pregătirea piloţilor noştri de F-16”, a precizat preşedintele Zelenski.„Convorbire bună” cu președintele Poloniei El a spus că a avut „o convorbire bună” şi cu preşedintele Poloniei, Andrzej Duda. „Sunt recunoscător Poloniei pentru asistenţa sa continuă acordată Ucrainei în chestiuni legate de aderarea noastră la Uniunea Europeană. Indiferent de ceea ce se întâmplă, din punct de vedere strategic, continuăm să lucrăm împreună în Europa. Astăzi, am discutat, în special, despre cooperarea noastră cu NATO. Ucraina ar trebui să devină membră a Alianţei. L-am informat pe preşedintele Duda cu privire la situaţia de pe linia frontului, precum şi cu privire la atacurile ruseşti în curs de desfăşurare şi la apărarea noastră, la nevoile noastre. În special, nevoia de sprijin. Apreciez cuvintele preşedintelui Duda cu privire la unitatea de care avem atâta nevoie”, a menţionat Zelenski, în condiţiile în care între Ucraina şi vechiul guvern al Poloniei - care era din familia politică a preşedintelui Duda - au existat în ultimele luni o serie de tensiuni.„Conversație importantă” cu premierul belgian Zelenski a anunţat că a avut „o conversaţie importantă” şi cu şeful guvernului belgian, Belgia aflându-se acum la preşedinţia Consiliului Uniunii Europene. „Sunt recunoscător că sprijinul pentru Ucraina şi dreptul internaţional este una dintre priorităţile preşedinţiei belgiene. Împreună cu Belgia, am realizat câteva lucruri cu adevărat revoluţionare, inclusiv utilizarea activelor ruseşti pentru a sprijini Ucraina. Iar acesta este unul dintre acele exemple în care leadershipul belgian este de importanţă globală. Sunt, de asemenea, recunoscător pentru sprijinul acordat sancţiunilor împotriva Rusiei, precum şi pentru sprijinul clar acordat integrării noastre europene. În acest an, putem face progrese semnificative în negocierile de aderare şi în chestiunea unei atitudini mai decisive a lumii faţă de activele ruseşti. Agresorul trebuie să plătească pentru ceea ce a făcut. Şi acest lucru este corect”, a punctat Zelenski.El a mai spus că a vorbit cu toţi aceşti lideri şi despre formula de pace ucraineană, mai ales că în curând va avea loc reuniunea de la Davos, de la care Ucraina speră să obţină cât mai multe rezultate.            Editor :  C.L.B.    
----------------------------------

 Japonia înăspreşte controalele traficului aerian după accidentul aviatic de pe aeroportul din Tokyo 
Externe
2024-01-10T10:07:11+02:00
         Japonia şi-a înăsprit protocoalele de control al traficului aerian, după coliziunea care a avut loc pe principalul aeroport din Tokyo, în urma căreia cinci persoane au murit, a anunțat miercuri guvernul, transmite Reuters. Conform noilor reglementări, un membru al personalului trebuie să urmărească în permanenţă un sistem de monitorizare care avertizează turnurile de control atunci când au loc incursiuni pe pistă.         Măsurile de siguranţă de urgenţă au fost anunţate de Ministerul Transporturilor, după ce un avion de pasageri al Japan Airlines s-a ciocnit cu un avion al Gărzii de Coastă pe o pistă de pe aeroportul Haneda, pe 2 ianuarie.Toţi cei 379 de pasageri şi echipajul avionului de linie au fost rapid evacuaţi, dar cinci dintre cei şase membri ai echipajului au murit în avionul mai mic, care trebuia să livreze provizii într-o regiune afectată de cutremur.Potrivit noilor cerinţe care au intrat în vigoare la nivel naţional, un membru al personalului trebuie să supervizeze în permanenţă un sistem de monitorizare care avertizează turnurile de control atunci când au loc incursiuni pe pistă.         Iar pentru a preveni neînţelegerile, controlorii nu trebuie să spună avioanelor ce număr de rând urmează pentru decolare, a precizat ministerul în declaraţiile încărcate pe site-ul său."Una dintre cele mai mari misiuni ale mele este de a restabili încrederea în aviaţie ca transport public", a declarat marţi ministrul Transporturilor, Tetsuo Saito.Ministerul va înfiinţa un grup de experţi pentru a investiga alte modalităţi de îmbunătăţire a siguranţei, recomandările acestora urmând să fie anunţate săptămâna aceasta.O transcriere a comunicaţiilor publicată de minister săptămâna trecută sugerează că avionul JAL a fost autorizat să aterizeze, dar avionul pazei de coastă a fost instruit să se oprească înainte de pistă.Controlorii i-au spus avionului Gărzii de Coastă că este "No.1", adică următorul la rând pentru decolare, dar pilotul Gărzii de Coastă - singurul supravieţuitor - ar fi declarat că a crezut că avea autorizaţia de a se deplasa pe pistă, unde avionul său a stat aproximativ 40 de secunde înainte de prăbuşire.Epavele carbonizate ale ambelor avioane au fost îndepărtate de pe pista de aterizare de la Haneda, iar operaţiunile de zbor au revenit la normal, personalul suplimentar lucrând la turnul de control al aeroportului începând de sâmbătă.De asemenea, un membru al personalului dedicat supraveghează sistemul de avertizare de la Haneda încă din weekend."Personalul centrului de control trebuie să monitorizeze diverse lucruri şi nu poate pur şi simplu să se holbeze la sistemul de avertizare", a explicat pentru AFP un oficial din cadrul Ministerului Transporturilor, responsabil cu afacerile aviatice.În ultimii 10 ani, cel puţin 23 de "incidente grave" care riscau o coliziune pe pistă au fost raportate de către Consiliul pentru siguranţa Transporturilor din Japonia, potrivit ziarului Asahi.În cinci dintre aceste cazuri, greşelile în controlul traficului aerian au fost suspectate ca fiind cauza, a precizat publicația            Editor :  Andreea Smerea    
----------------------------------

 Criză de securitate fără precedent în Ecuador: Preşedintele a declarat stare de „conflict armat intern” 
Externe
2024-01-10T09:54:40+02:00
         Preşedintele ecuadorian Daniel Noboa a instituit marţi în ţară stare de „conflict armat intern” şi a ordonat „neutralizarea” grupurilor criminale implicate în traficul de droguri, în a treia zi a unei crize de securitate fără precedent care a lăsat în urmă cel puţin zece morţi, conform unui prim bilanţ, informează AFP.         Într-un decret semnat marţi, preşedintele Noboa a recunoscut „existenţa unui conflict armat intern” şi a ordonat „mobilizarea şi intervenţia forţelor armate şi a poliţiei naţionale (...) pentru a garanta suveranitatea şi integritatea naţională împotriva crimei organizate, a grupărilor teroriste şi a beligeranţilor non-statali”, scrie Agerpres.După ce a decretat stare de urgenţă luni, Noboa, în vârstă de 36 de ani, cel mai tânăr preşedinte din istoria ţării, a ordonat de data aceasta „neutralizarea” tuturor acestor grupuri criminale, despre care a furnizat o listă exhaustivă, subliniind în acelaşi timp necesitatea ca forţele armate să acţioneze „cu respectarea drepturilor omului”.Aceste grupuri criminale, majoritatea bande de stradă până acum câţiva ani, au devenit actorii sângeroşi ai comerţului cu droguri cu ramificaţii internaţionale, deoarece Ecuadorul s-a impus ca principalul punct de export pentru cocaina produsă în ţările vecine Peru şi Columbia. Odată un loc sigur, această ţară este acum devastată de violenţa bandelor.         Inamicul public numărul unu, liderul Los Choneros (una dintre aceste bande, cu aproximativ 8.000 de oameni, potrivit experţilor), Adolfo Macias, alias „Fito”, a dispărut duminică din închisoarea Guayaquil (sud-vest). Marţi, unul dintre liderii Los Lobos, o altă bandă puternică de droguri, a scăpat şi el.Peru a anunţat, de asemenea, marţi seara că a declarat stare de urgenţă în toate regiunile de frontieră cu Ecuadorul, graniţa având o lungime de peste 1.400 de kilometri, şi că va intensifica supravegherea prin trimiterea de poliţişti şi militari suplimentari.La rândul său, China a suspendat miercuri activităţile consulare ale ambasadei sale din Ecuador, precum şi pe cele ale consulatului său. „Redeschiderea pentru public va fi anunţată în timp util”, a transmis ambasada într-un comunicat în limba spaniolă publicat pe reţeaua socială chineză WeChat.În cel mai recent episod dramatic, bărbaţi înarmaţi au invadat platoul unei televiziuni publice din Guayaquil, marţi după-amiază, luând ostatici jurnalişti şi angajaţi ai postului.În mijlocul focurilor de armă, difuzarea acestor imagini suprarealiste a continuat în direct timp de minute întregi, aparent până la intervenţia forţelor de ordine cu strigăte de „Poliţia! Poliţia!”.Nimeni nu a fost ucis sau rănit în raid, iar 13 atacatori au fost arestaţi, a precizat poliţia.„Acestea sunt zile extrem de dificile”, a recunoscut marţi secretarul de comunicare al preşedintelui, Roberto Izurieta, în timp ce executivul a luat „decizia importantă de a lupta direct împotriva acestor ameninţări teroriste”.Evadarea lui "Fito" a fost urmată de mai multe revolte şi de luarea de ostatici a gardienilor din diferite închisori, toate transmise prin videouri înfiorătoare care circulau pe reţelele de socializare şi care îi arătau pe captivi ameninţaţi de cuţitele deţinuţilor mascaţi. Marţi, au apărut noi înregistrări, de data aceasta arătând execuţia a cel puţin doi gardieni, cu arma şi prin spânzurare.Într-un comunicat, administraţia închisorii (SNAI) a transmis că 139 de membri ai personalului său sunt încă ţinuţi ostatici în cinci închisori din întreaga ţară. SNAI nu a comentat videourile cu execuţiile.Starea de urgenţă declarată luni de Noboa, care a fost ales în noiembrie cu promisiunea de a restabili securitatea, se extinde în întreaga ţară timp de 60 de zile. Armata este astfel autorizată să menţină ordinea pe străzi (cu o interdicţie de circulaţie pe timp de noapte) şi în închisori. În mod clar, a avut un efect redus până acum: zeci de incidente, inclusiv răpirea a şapte ofiţeri de poliţie, au fost, de asemenea, raportate în întreaga ţară.În oraşul-port Guayaquil, unde grupurile criminale sunt atotputernice, şeful poliţiei a declarat că violenţele s-au soldat cu opt morţi şi trei răniţi. Doi poliţişti au fost, de asemenea, "ucişi cu cruzime de criminali înarmaţi" în oraşul Nobol, lângă Guayaquil.Imaginile difuzate pe reţelele de socializare, greu de verificat, dau o idee despre aceste violenţe şi alimentează impresia unui haos care se instalează treptat în unele localităţi ale ţării: atacuri cu cocteiluri Molotov, maşini arse, împuşcături aleatorii asupra poliţiştilor, scene de panică.În marele port Guayaquil, care a fost cufundat în psihoză, multe hoteluri şi restaurante s-au închis, în timp ce vehiculele armatei patrulează pe străzi. În capitala Quito, cuprinsă de frică, magazinele şi mall-urile s-au închis, de asemenea, prematur.Seara, Ministerul Educaţiei a dispus închiderea temporară a tuturor şcolilor din ţară.Forţele de securitate au publicat imagini puternice ale intervenţiilor lor începând de duminică în diferite penitenciare, arătând sute de deţinuţi în lenjerie intimă, cu mâinile pe cap şi întinşi fără menajamente la sol.Cel mai înalt diplomat american pentru America Latină, Brian Nichols, a declarat că SUA sunt "extrem de îngrijorate de violenţe" şi că sunt "în contact strâns cu preşedintele (Daniel) Noboa şi guvernul ecuadorian (...), gata să ofere asistenţă".Brazilia, Chile, Columbia şi Peru şi-au exprimat sprijinul pentru Ecuador, spunând că resping violenţa.            Editor :  A.P.    
----------------------------------

 Au fost minus 19 grade la Târgu Secuiesc. Gerul s-a extins în toată țara. Porturile au fost redeschise, se circulă pe toate drumurile 
Actualitate
2024-01-10T09:48:51+02:00
         Gerul a înlocuit viscolul și ninsorile, iar valul de aer polar s-a extins și în zonele care nu au fost lovite de fenomene extreme. Sunt temperaturi negative în toată țara miercuri dimineață. Temperatura resimțită a coborât aproape de -20 de Celsius, la Târgu Secuiesc. A fost o noapte geroasă și în Capitală, în condițiile în care peste o sută de mii de bucureșteni au rămas fără căldură și apă caldă din cauza unei avarii majore. Nu mai sunt drumuri naționale închise.         Gerul s-a extins în toată țara, peste noapte. Cel mai frig a fost la Târgu Secuiesc, unde termometrele au coborât până la minus 19 grade Celsius, în această dimineață. La ora 8, erau -9 grade Celsius și la Cluj Napoca, cu 8 grade mai puțin față de ieri.Viscolul puternic de ieri care a paralizat județul Vrancea a lăsat în urmă nămeți uriași, care blochează porțile oamenilor. Sunt probleme și pe drumurile din județ. În Mărășești, zeci de oameni sunt și acum izolați în case.Porturile de la Marea Neagră, redeschise. Nu sunt drumuri naționale sau autostrăzi închiseManevrele pentru transportul maritim şi fluvial în toate porturile de la Marea Neagră au fost miercuri reluate, anunţă Centrul Infotrafic.         Acestea fuseseră oprite marţi din cauza vântului puternic.În ceea ce priveşte situaţia traficului miercuri, la ora 07,00, Centrul Infotrafic informează că nu sunt înregistrate drumuri naţionale sau autostrăzi cu circulaţia închisă din cauza condiţiilor meteorologice nefavorabile sau ca urmare a vreunui accident.  În toată țara se circulă în general pe un carosabil uscat, însă în anumite zone de munte şi pe şosele ale Moldovei, traficul se desfăşoară în condiţii de iarnă. Se acţionează unde se impune cu utilaje de deszăpezire şi material antiderapant.Pe arterele rutiere principale - autostrăzile A1 Bucureşti - Piteşti, A2 Bucureşti - Constanţa, A3 Bucureşti - Ploieşti şi DN 1 Ploieşti - Braşov, se circulă pe un carosabil uscat, cu vizibilitate bună şi valori de trafic normale.Şoferii sunt sfătuiţi să adapteze viteza la condiţiile de trafic şi drum, să circule cu multă atenţie, asigurându-se foarte bine înainte de schimbarea direcţiei, să păstreze în mers o distanţă de siguranţă între autovehicule şi să evite manevrele riscante.Avertizare de ceaţă şi polei în zone din judeţele Arad, Bihor şi Timiş, în orele următoareMeteorologii au emis, miercuri, o avertizare nowcasting Cod galben de ceaţă şi polei, valabilă în următoarele două ore în zone din trei judeţe situate în Banat şi Crişana.Conform Administraţiei Naţionale de Meteorologie (ANM), până la ora 11:00, ceaţa persistentă va determina scăderea vizibilităţii sub 200 de metri, izolat sub 50 de metri, asociată izolat cu chiciură, ce va favoriza, în funcţie de condiţiile locale, formarea gheţuşului, în judeţele:Arad (localităţile: Arad, Pecica, Sântana, Chişineu-Criş, Nădlac, Curtici, Şiria, Vladimirescu, Vinga, Macea, Secusigiu, Şicula, Zimandu Nou, Zăbrani, Ghioroc, Şimand, Şagu, Semlac, Sintea Mare, Seleuş, Fântânele, Livada, Felnac, Zărand, Şeitin, Iratoşu, Covăsinţ, Şofronea, Grăniceri, Păuliş, Socodor, Zădăreni, Peregu Mare, Olari, Dorobanţi şi Frumuşeni),Bihor (în: Holod, Cociuba Mare, Răbăgani, Căpâlna şi Sâmbăta)Timiş (în: Timişoara, Sânnicolau Mare, Jimbolia, Variaş, Săcălaz, Giarmata, Dudeştii Vechi, Lenauheim, Ghiroda, Peciu Nou, Cărpiniş, Sânandrei, Comloşu Mare, Periam, Satchinez, Orţişoara, Cenad, Giroc, Moşniţa Nouă, Sânmihaiu Român, Teremia Mare, Lovrin, Biled, Sânpetru Mare, Cenei, Sacoşu Turcesc, Pişchia, Tomnatic, Uivar, Şandra, Şag, Saravale, Dumbrăviţa, Becicherecu Mic, Iecea Mare, Maşloc, Dudeştii Noi, Gottlob, Pesac, Remetea Mare, Checea, Fibiş, Beba Veche, Parţa, Bucovăţ, Valcani şi Bogda).Arad: Vremea geroasă a adus zeci de oameni ai străzii la singurul adăpost de noapteVremea geroasă din Arad a adus zeci de oameni la singurul adăpost de noapte din judeţul Arad, în noaptea de marţi spre miercuri, când temperaturile au coborât până la minus 9 grade Celsius.Au fost ocupate aproape toate cele 50 de paturi disponibile. Directorul Direcţiei de Asistenţă Socială (DAS) Arad, Oana Pârvulescu, a declarat pentru Agerpres că în funcţie de numărul de persoane care vor veni, se pot suplimenta locurile până la 80 - 90, folosind şi saltele.  Ea a precizat că beneficiarii primesc şi o masă caldă în fiecare seară când ajung la centru, iar pe timpul iernii pot rămâne 24 de ore din 24, nu doar noaptea.Iaşi: Şapte şcoli şi o grădiniţă rămân închise, din cauza drumurilor blocate de zăpadăUnităţile de învăţământ preuniversitar din judeţul Iaşi îşi reiau, miercuri, activitatea, excepţie făcând şapte şcoli şi o grădiniţă unde copiii nu pot ajunge din cauza drumurilor blocate de troienele de zăpadă.De duminică după-amiază până marţi dimineaţă, judeţul Iaşi s-a aflat sub cod galben de ninsoare şi viscol. În judeţ sunt zone unde stratul de zăpadă ajunge şi la 1,5 metri.Și în Buzău, elevii din patru comune au reluat cursurile în format fizic după ce marţi, din pricina viscolului, directorii instituţiilor de învăţământ au luat decizia de a desfăşura orele în sistem online.              Editor :  G.M.    
----------------------------------

 Scenariu în PNL: Iohannis, președintele Consiliului European și Ciucă, președintele interimar al României 
Actualitate
2024-01-10T11:08:47+02:00
         Un scenariu discutat intens în PNL și în coaliție în această perioadă este plecarea lui Klaus Iohannis la președinția Consiliului European, începând cu 1 iulie 2024, după vacantarea funcției de către Charles Michel, actual președinte, care va candida la Parlamentul European. Deși numele lui Iohannis a fost vehiculat pentru o funcție europeană de rang înalt, de data aceasta președintele României ar avea o șansă reală, pentru că liderii europeni încearcă să evite accedarea lui Viktor Orban în această poziție. Ungaria va prelua președinția Uniunii Europene de la 1 iulie și cutuma europeană presupune ca, în cazul în care nu există numărul necesar de voturi pentru un nou candidat, atunci șefia Consiliului să fie asumată de către țara care deține președinția UE. O altă cutumă este alegerea celui mai longeviv politic lider. Cei mai vechi membri ai Consiliului sunt, în ordine, Orban și Iohannis. Or, evitarea lui Viktor Orban i-ar aduce șanse reale președintelui României         Scenariul are ramificații și în plan intern. După plecarea lui Iohannis la Bruxelles, funcția de președinte al României devine vacantă și, conform Constituției, va fi ocupată de cel de-al doilea om în stat, adică de Nicolae Ciucă, președintele Senatului și al Partidului Național Liberal. În calitate de președinte interimar al României, șansele lui Ciucă de a deveni șef al statului după alegerile din 2024 ar urma să crească, odată cu valoarea simbolică mare atașată Palatului Cotroceni. Or, dacă Nicolae Ciucă reușește să capitalizeze electoral această oportunitate, are o probabilitate mai mare de a intra în turul al doilea al prezidențialelor, alături de candidatul PSD. În această ipoteză, există deja precendente (Traian Băsescu și Klaus Iohannis) care probează o mobilizare a electoratului de dreapta împotriva PSD.Este de menționat faptul că atât președintele PNL, cât și cel al PSD au convingerea că pot câștiga prezidențialele iar strategiile lor sunt în conflict. Interesul lui Marcel Ciolacu este să ajungă în finala prezidențială alături de George Simion, pentru repetarea scenariului din anul 2000 (finala Ion Iliescu – Corneliu Vadim Tudor), în care românii au ales răul cel mai mic. Sperietoarea “George Simion președinte” ar fi suficientă pentru a-l propulsa pe Ciolacu la Cotroceni. De cealaltă parte, strategia lui Nicolae Ciucă este să ajungă în turul al doilea și să conteze pe mobilizarea electoratului de dreapta.Scenariul în care Iohannis pleacă la Bruxelles mai are un avantaj important pentru PNL:  nu depinde de PSD. Este greu de crezut că Guvernul României, adică premierul Marcel Ciolacu, se va opune ca un lider român să ocupe președinția Consiliului Europen, mai ales dacă PSD și PNL vor să guverneze împreună și după 2024.           
----------------------------------

 Pedeapsa primită de un profesor din Botoșani pentru că a sărutat pe obraz un elev, în cabinetul său 
Actualitate
2024-01-10T09:34:59+02:00
         Un profesor din Botoșani a fost condamnat, marți, la doi ani de închisoare cu suspendare, pentru că ar fi abuzat sexual un copil la școală. Dascălul a sărutat pe obraz și a îmbrățișat un elev de 15 ani, în cabinetul său. Cazul a ajuns în atenția polițiștilor, care au deschis dosar penal pentru corupere sexuală a minorilor, scrie Botoșani News.         Faptele, scrie sursa citată, au avut loc în februarie 2022, la Liceul Ștefan Luchian din Ștefănești, județul Botoșani. Elevul de 15 ani ar fi fost chemat, în două zile diferite, în cabinetul profesorului. Fără nicio reținere, cadrul didactic l-a îmbrățișat și l-a sărutat pe obraz pe elev.Când a aflat de cele întâmplate, mama copilului a făcut plângere la poliție."La data de 28 februarie 2022, polițiștii din cadrul Poliției orașului Ștefănești au fost sesizați cu privire la faptul că în perioada 14-17 februarie 2022, un minor de 15 ani ar fi fost victima unei agresiuni sexuale, în timp ce se afla la cursurile unității de învățământ în care este elev. Din verificările efectuate de polițiști a reieșit că, în zilele de 14 și 17 februarie 2022, minorul, în timp ce se afla în biroul unui cadru didactic din liceul în care este elev, ar fi fost îmbrățișat și sărutat pe obraz de acesta", declarau, la acea vreme, reprezentanții IPJ Botoșani.Cazul a ajuns în instanță și, după aproape 2 ani de termene în proces, Tribunalul Botoșani a dat verdictul: 2 ani de închisoare cu suspendare pentru dascălul acuzat de corupere sexuală a minorilor. În tot acest timp, bărbatul nu va avea voie să comunice sau să se apropie la mai puțin 50 de metri de fostul său elev.Între timp, profesorul a demisionat din sistemul de învățământ, scrie sursa citată. Hotărârea dată marți, 09.01.2024, de Tribunalul Botoșani nu este definitivă. Ea poate fi contestată cu apel în termen de 10 zile.            Editor :  Izabela Zaharia    
----------------------------------

 În așteptarea candidatului-surpriză. Mitul salvatorului 
Vocile Digi
2024-01-10T09:28:16+02:00
         În anul superelectoral 2024, cu patru rânduri de alegeri, miza cea mai mare rămâne scrutinul prezidențial. Din această perspectivă, alegerile din 2024 nu diferă cu nimic de precedentele scrutine, în care atenția publică a fost animată de misterul asupra personajului care urma să conducă România. Indiferent de prevederile constituționale, care împart puterea între președinte și Parlament, românii au știut mereu că adevărata putere rezidă în Palatul Cotroceni. Mandatele lui Traian Băsescu au certificat acest lucru, iar Klaus Iohannis a mers tot pe linia predecesorului său: alcătuirea de guverne care n-au ținut seama de rezultatul alegerilor, controlul asupra serviciilor secrete și justiției, deciziile în politica externă fără consultarea Parlamentului sau a Guvernului.         Încă un numitor comun al alegerilor prezidențiale postdecembriste este speranța candidatului-surpriză. Mitul salvatorului apare la fiecare patru ani, fie din nemulțumirea față de clasa politică, fie din refuzul de a confrunta realitatea: președintele României nu poate fi Iliescu/Năstase/Ciolacu/Ciucă. Că a fost, în anii 2000, Ion Țiriac sau Mugur Isărescu și, acum, Mircea Geoană și Laura Codruța Kovesi, presa și analiștii politici au vehiculat ciclic teza prezidențiabilului apărut în ultimul moment, care să dea peste cap toate aranjamentele de partide și să salveze țara din mlaștina în care s-a afundat după fiecare guvernare incompetentă sau coruptă. Fără să fi fost outsideri în politică, Traian Băsescu și Klaus Iohannis au beneficiat de acest mit și au câștigat de două ori alegerile.Și pentru prezidențiale sunt vehiculați candidații-surpriză, care își vor anunța inopinat intrarea în alegeri, ieșind din tiparele politicii perimate, care pregătește prezidențiabilii din vreme și care îi trimite în cursă pe președinții de partide. În analizele politice se speculează ideea candidaturii Laurei Codruța Kovesi, susținută de dreapta unită (PNL – USR și restul partidulețelor care se declară de dreapta), a lui Mircea Geoană (independent sau din partea PSD sau a alianței PSD – PNL), a lui Eduard Hellvig (din partea PNL sau a coaliției cu PSD) sau e Elenei Lasconi (fie în formula blocului de dreapta, fie din partea USR, fie din partea PNL).Mirajul candidatului salvator este, în general, întreținut de presă și de societatea civilă. Mediile politice sunt reticente nu doar din instinct de conservare – un candidat din afara partidului este perceput ca un corp străin - ci și din realismul dobândit prin experiența acumulată în bătăliile interne de partid sau în confruntarea directă din campaniile electorale. La rândul lor, șefii de partide știu că promovarea unei alte personalități la președinția României presupune ca, într-un timp scurt, ei înșiși să piardă puterea, pentru că adevărata putere este la Palatul Cotroceni. De acolo vin directivele politice, iar un președinte de partid rezistă în funcție dacă nu le pune în aplicare. Relația dintre Iohannis și PNL este elocventă (Ludovic Orban și Florin Cîțu n-au rezistat fără bunăvoința șefului statului). Pierderea alegerilor duce la pierderea șefiei de partid doar dacă scorul este dezastruos. Dacă, în schimb, procentul de voturi e onorabil, liderii au șanse să-și salveze scaunele.De aceea, în ședințele restrânse, singura variantă luată serios în calcul este candidatura președintelui de partid. Deși nu avem încă anunțuri oficiale (ele vor fi făcute după europarlamentarele din iunie), putem vorbi cu o probabilitate mare despre o cursă electorală în care protagoniștii principali să fie Marcel Ciolacu, Nicolae Ciucă și George Simion. Sigur că există multă dezamăgire față de anvergura politică, știința de carte și capacitatea de a reprezenta România a celor trei, doar că, acum, acesta este produsul societății românești. Politicienii nu pot veni dintr-o realitate alternativă, dintr-un univers paralel. Până la apariția salvatorului, aceștia sunt candidații dintre care vom alege. Ciolacu, Ciucă și Simion sunt rezultatul unui proces democratic, în care electoratul girează sau sancționează partidele și deciziile lor prin vot. Restul e wishful thinking.           
----------------------------------

 Românii care intră de anul acesta în concediu medical vor fi taxați suplimentar cu 10% 
Actualitate
2024-01-10T09:26:10+02:00
         Românii care intră de anul acesta în concediu medical vor fi taxați suplimentar. Mai exact, cei care intră în concediu medical vor plăti 10% contribuții la sănătate din indemnizația primită în această perioadă. Scutiți sunt doar cei care au nevoie de liber în urma unui accident de muncă sau a unei boli profesionale.                     Paradoxul creșterii salariilor. Angajații care riscă să primească mai puțini bani           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști       Marcel Boloș, la "Știrile Zilei": "Am ajuns în situația în care în concediul medical ai salariul mult mai mare decât dacă ai fi la muncă, pentru că aveam până la 1 ianuarie concediile medicale scutite de plata CASS. Cheltuielile pentru concediile medicale au ajuns la cifra record de 6,3 miliarde de lei.Nu vorbim de cei cu boli cronice, cu boli profesionale, de cei cu indemnizații de maternitate și paternitate.Vă dau un exemplu. O reorganizare a activității intr-o instituție publică a dus adeseori la concedii medicale de 2-3 luni. Nu e o situație normală. Nu putem sta neputincioși să ne uităm cum cresc aceste costuri."Anul trecut s-au aprobat 4,3 milioane de concedii medicale, costurile fiind de peste 6 miliarde de lei.            Editor :  G.M.    
----------------------------------

 China transmite SUA că „nu va face niciodată nici cel mai mic compromis sau concesie” în problema Taiwanului 
Externe
2024-01-10T09:23:08+02:00
         Oficiali militari chinezi de rang înalt le-au transmis omologilor lor americani că Beijingul „nu va face niciodată nici cel mai mic compromis” în problema Taiwanului, anunţă miercuri Ministerul chinez al Apărării.         „În problema Taiwanului, China nu va face niciodată nici cel mai compromis sau concesie” şi le cere Statelor Unite „să înceteze să înarmeze Taiwanul şi să se opună oricărei independenţe a Taiwanului”, anunţă ministerul într-un comunicat, în urma unor discuţii bilaterale la Washington, potrivit AFP, preluată de News.ro.„Partea chineză a îndemnat partea americană să-și reducă prezența militară și provocările în Marea Chinei de Sud și să nu mai sprijine acțiunile provocatoare ale anumitor țări. Partea chineză a subliniat că partea americană ar trebui să recunoască pe deplin cauza principală a problemelor de securitate maritimă și aeriană, să își disciplineze cu strictețe trupele de pe teren și să înceteze să manipuleze și să amplifice problemele relevante. De asemenea, partea chineză a elaborat pozițiile și preocupările ferme ale Chinei cu privire la chestiuni referitoare la interesele fundamentale ale Chinei și la chestiunile internaționale fierbinți”, mai precizează comunicatul citat.            Editor :  B.P.    
----------------------------------

 Kim Jong Un a desemnat Coreea de Sud „cel mai ostil stat”: „Nu avem nicio intenție să evităm războiul” 
Externe
2024-01-10T09:15:16+02:00
         Dictatorul nord-coreean, Kim Jong Un, reia din nou tonul belicos și amenințările la adresa Coreei de Sud pe care a definit-o drept „cel mai ostil stat”, în condițiile în care, anterior, a spus că reunificarea pașnică a Coreei este „imposibilă”.         Kim a acuzat, de asemenea, Coreea de Sud că incită la confruntare şi la acumularea de arme, în timp ce a cerut intensificarea capacităţilor militare de autoapărare a ţării sale şi „descurajarea războiului nuclear”, potrivit presei de stat de la Phenian, citată de Reuters.Dictatorul nord-coreean a făcut afirmațiile în timp ce se afla în vizită la o fabrică de muniție, la începutul săptămânii. Kim a vorbit inclusiv despre „o nouă fază a schimbare” și despre „o realitate inevitabilă”, făcând referire la relațiile tot mai proaste dintre cele două Corei.„Nu am vrea să provocăm unilateral, prin puterea noastră copleșitoare, o situație majoră în Peninsula Coreea, dar nici nu avem vreo intenție să evităm războiul”, a spus dictatorul de la Phenian.          În declarații făcute la o reuniune de sfârşit de an a partidului unic din Coreea de Nord, Kim a mai spus că reunificarea paşnică este „imposibilă”, adăugând că guvernul său va face o „schimbare decisivă a politicii” în relaţiile cu Coreea de Sud.Relațiile dintre cele două Corei s-au deteriorat puternic în ultimii ani, situație generată de mai mulți factori, inclusiv creșterea agresivității Rusiei și Chinei în relațiile internaționale, care au dat regimului de la Phenian avânt să treacă din nou la o retorică agresivă, dar și de schimbarea puterii de la Seul, fosta administrație Moon, mai dispusă să negocieze și să discute cu Coreea de Nord, fiind înlocuită de o administrație mai virulentă la adresa regimului de la Phenian.Un posibil tratat de pace între cele două state, aflate într-o stare teoretică de război din 1953 și până acum a devenit, de asemenea, tot mai dificil de obținut în condițiile acestei deteriorări a relațiilor.            Editor :  Adrian Dumitru    
----------------------------------

 SUA sunt „extrem de îngrijorate” de violențele din Ecuador, soldate cu cel puțin zece morți 
Externe
2024-01-10T09:09:22+02:00
         Departamentul american de Stat s-a declarat, marţi, „extrem de îngrijorat” de violenţele din Ecuador, care se confruntă cu o criză de securitate fără precedent, marcată de o spectaculoasă luare de ostatici în direct la un post de televiziune, informează miercuri AFP, potrivit Agerpres.          „Suntem extrem de îngrijoraţi de violenţa de astăzi şi de luarea de ostatici din Ecuador”, a declarat asistentul secretarului de stat pentru afacerile din emisfera occidentală, Brian Nichols, pe X (fostul Twitter). Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Statele Unite „condamnă aceste atacuri scandaloase”, a declarat un purtător de cuvânt al Departamentului de Stat.„Suntem în contact strâns cu preşedintele (Daniel) Noboa şi guvernul ecuadorian şi suntem pregătiţi să oferim asistenţă”.         Preşedintele Daniel Noboa a declarat ţara în stare de „conflict armat intern” şi a dispus marţi „neutralizarea” grupurilor infracţionale implicate în traficul de droguri.Violenţele generate de bandele de traficanţi de droguri s-au soldat cu cel puţin zece morţi, inclusiv doi poliţişti, conform unui anunţ făcut de poliţie marţi seară.Opt morţi şi trei răniţi s-au fost înregistrate în oraşul-port Guayaquil (sud-vest), bastion al bandelor de traficanţi de droguri, a declarat un şef al poliţiei locale în cadrul unei conferinţe de presă. Poliţia ecuadoriană a raportat, de asemenea, pe reţeaua socială X, că doi ofiţeri au fost, de asemenea,„ucişi violent de criminali înarmaţi” în oraşul Nobol din apropiere.            Editor :  C.L.B.    
----------------------------------

 A murit mama Melaniei Trump. Amalija Knavs avea 78 de ani 
Externe
2024-01-10T09:07:59+02:00
         Fosta primă doamnă a SUA, Melania Trump, a anunțat „cu profundă tristețe” moartea mamei sale, Amalija Knavs, la vârsta de 78 de ani, transmite BBC.         „Amalija Knavs a fost o femeie puternică care s-a purtat întotdeauna cu grație, căldură și demnitate”, a transmis Melania Trump pe X (fostă Twitter).Cauza morții nu a fost dezvăluită în scurta declarație făcută pe rețeaua socială. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media          Donald Trump a menționat luna aceasta, la un eveniment din Florida, că soacra sa născută în Slovenia este „foarte bolnavă”.Melania Trump a mai spus în declarația sa de marți seară: „Era devotată în întregime soțului, fiicelor, nepotului și ginerelui ei”.   Donald Trump, Melania Trump și mama sa Amalija Knavs. Sursa foto Profimedia Images  „Ne va lipsi peste măsură și vom continua să-i onorăm și să-i iubim moștenirea”, a mai scris fosta primă doamă pe X.În presă a apărut informația că Melania Trump avea grijă de mama ei bolnavă când a fost remarcată absența fostei prime doamne din fotografia de Crăciun a familiei Trump, de luna trecută, făcută la Mar-a-Lago din Palm Beach.Amalija Knavs și soțul ei, Viktor, au devenit cetățeni americani în 2018, după ce au locuit în SUA având cărți verzi sponsorizate de doamna Trump.   Viktor Knavs și soția sa Amalija Knavs. Sursa foto: Profimedia Images  Aceasta a lucrat la o fabrică de textile din orașul sloven Sevnica, în timp ce soțul ei Viktor era vânzător de mașini.Melania Trump a urmat liceul în capitala slovenă, Ljubljana. L-a cunoscut pe Donald Trump în 2005 în timp ce lucra ca model au împreună un fiu, Barron, născut în 2006, în același an în care ea a devenit cetățean american.            Editor :  M.I.    
----------------------------------

 Imunoterapia în tratamentul cancerului: Când este indicată și care sunt efectele adverse 
Imunoterapia în tratamentul cancerului: Când este indicată și care sunt efectele adverse
2024-01-10T08:59:42+02:00
         Imunoterapia este o metodă inovatoare pentru tratamentul cancerului. Cu ce se deosebește de modalitățile terapeutice clasice, cum se administrează și când este indicată, ne spune dr. Enikő-Réka Fejér, medic primar Oncologie.                     „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina       Imunoterapia este o metodă utilizată în tratamentul cancerului pentru a activa și stimula mecanismele naturale ale sistemului imunitar propriu al organismului să lupte cu boala. În funcție de ținta fiecărui imunoterapic, sistemul imun poate fi ajutat să încetinească sau să oprească dezvoltarea celulelor maligne, să distrugă aceste celule sau să le împiedice să se răspândească la distanță.Deși o opțiune modernă de tratament, imunoterapia nu trebuie confundată cu tratamentul de precizie în cancer, în care anumite teste genetice sau moleculare confirmă prezența unor markeri pe suprafața celulelor canceroase și apoi sunt administrate medicamente care acționează țintit asupra celulelor respective, fără a afecta alte celule ale organismului. Sunt unele tipuri de cancer în care imunoterapie și terapia țintită acționează sinergic, pentru obținerea unor rezultate foarte bune în tratamentul tumorilor maligne.Articol susținut de SANADOR, mai multe detalii pe www.sanador.ro           
----------------------------------

  Galerie Foto  Mary Donaldson va deveni duminică regină a Danemarcei. E considerată una dintre cele mai sofisticate persoane din lume 
Externe
2024-01-10T17:10:45+02:00
         Mary Donaldson, născută în Australia, care va deveni duminică regină a Danemarcei, atunci când soţul ei, prinţul moştenitor Frederik, va urca pe tron, a fost recunoscută ca fiind una dintre cele mai sofisticate şi bine îmbrăcate persoane din lume. Dar fostul director de marketing a avut un drum lung de la statul insular Tasmania, unde s-a născut, până la reşedinţa regală daneză Amalienborg, urmând o dată un curs intensiv de opt săptămâni de comportament, etichetă şi protocol ţinut de un fost model, transmite Reuters.          Donaldson, în prezent Prinţesa Moştenitoare Mary, l-a întâlnit pe prinţ într-un pub din Sydney în timpul Jocurilor Olimpice de vară din 2000, desfăşurate în oraş.În anul următor, ea a participat la cursul ţinut de Teresa Page, fondatoarea Starmakers, o firmă de dezvoltare personală şi profesională din Sydney.Participanţii la acest curs, pentru care Donaldson a plătit 1.200 de dolari australieni (804 dolari), iau lecţii de "construire a încrederii, prezenţei şi magnetismului" şi de "postură graţioasă".         Page nu avea nicio idee că Donaldson se întâlnea cu prinţul moştenitor danez atunci când a urmat cursul. "Mary nu a menţionat acest lucru", a spus ea.Donaldson s-a mutat ulterior în Danemarca, unde cuplul s-a căsătorit în 2004. Ei au patru copii.   Mary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia Images   Deschide galeria foto        Mary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia ImagesMary Donaldson va deveni duminică regină a Danemarcei. E considerată printre cele mai sofisticate persoane din lume. FOTO: Profimedia Images,     În ajunul Anului Nou, mama lui Frederik, regina Margrethe a II-a, a făcut un anunţ surpriză că va abdica la 14 ianuarie, după 52 de ani pe tron."Mă simt foarte, foarte mândră de Prinţesa Mary", a spus Page. Viitoarea regină a fost una dintre cele mai bune eleve ale Starmakerilor, a spus Page."Mary a fost foarte implicată, foarte entuziasmată de cunoştinţe, foarte atentă şi foarte inteligentă. Spunea lucruri care îmi indicau că înţelegea cu adevărat ceea ce o învăţam şi îi plăcea aspectul de dezvoltare personală, de a avea cunoştinţele necesare pentru a te transforma", a adăugat ea.Pub-ul Slip Inn, unde Frederik şi Mary s-au întâlnit, flutură în prezent steagul danez, în timp ce o placă în engleză şi daneză comemorează întâlnirea lor. "Cred că este destul de grozav că îţi poţi întâlni Făt-Frumosul în pub", a spus Ashley Brown, un horticultor.             Editor :  G.M.    
----------------------------------

 Cazul Lloyd Austin se complică. Casa Albă spune că Biden a aflat abia marţi că şeful Pentagonului are cancer. Anchetă în Congres 
Externe
2024-01-10T08:34:08+02:00
         Preşedintele american Joe Biden nu a ştiut până marţi că secretarul Apărării, Lloyd Austin, are cancer de prostată, a anunțat Casa Albă, la câteva minute după ce boala şefului Pentagonului a fost dezvăluită publicului larg. Congresul a demarat o investigație în acest caz.         Lloyd Austin, 70 de ani, a fost spitalizat de la 1 ianuarie la Centrul medical militar naţional Walter Reed - un fapt pe care Pentagonul l-a ascuns publicului, Casei Albe şi Congresului timp de câteva zile, săptămâna trecută, declanşând o reacţie politică majoră.Propria adjunctă a lui Austin, Kathleen Hicks, a fost, de asemenea, ţinută în necunoştinţă de cauză timp de câteva zile, chiar şi după ce i s-a spus, în timp ce se afla în vacanţă la Puerto Rico, să preia o parte din atribuţiile sale, pe 2 ianuarie.„El (preşedintele Biden) nu a fost informat până joia trecută (4 ianuarie) că secretarul Austin se află în spital. Nu a fost informat până în această dimineaţă (marţi) că principala cauză a acestei spitalizări este cancerul de prostată”, a declarat purtătorul de cuvânt al Consiliului pentru Securitate al Casei Albe, John Kirby, potrivit Reuters, preluată de News.ro.         „Nimeni de la Casa Albă nu a ştiut până în această dimineaţă că secretarul Austin are cancer de prostată, iar preşedintele a fost informat imediat după aceea”, a subliniat Kirby.Austin şi Biden au vorbit sâmbătă şi nu a fost clar de ce Biden nu a aflat până marţi despre cancerul de prostată al lui Austin.Congresul a lansat o anchetăRepublicanii consideră incidentul de comunicare o dovadă a neglijenţei în serviciu a lui Austin, un general în retragere cu patru stele care a condus forţele americane din Irak şi care este primul secretar al apărării de culoare din America.Republicanul care conduce Comisia pentru Servicii Armate din Camera Reprezentanţilor a lansat o anchetă oficială.„Cu războaie în Ucraina şi Israel, ideea că Casa Albă şi chiar propriul dvs. adjunct nu au înţeles natura stării dvs. este în mod evident inacceptabilă”, a scris marţi reprezentantul Mike Rogers într-o scrisoare adresată lui Austin.Austin, luat cu salvareaLloyd Austin a fost transportat cu ambulanţa pe 1 ianuarie la spitalul Walter Reed, după ce a suferit complicaţii în urma tratamentului împotriva cancerului de prostată pe care l-a făcut în 22 decembrie, acuzând greaţă şi dureri abdominale, de şold şi de picior severe.După ce a fost diagnosticat cu o infecţie a tractului urinar, Austin a fost mutat pe 2 ianuarie la o unitate de terapie intensivă.„O evaluare suplimentară a relevat acumulări de lichid abdominal care afectau funcţia intestinului său subţire. Acest lucru a dus la refluxul conţinutului său intestinal, care a fost tratat prin plasarea unui tub prin nas pentru a-i drena stomacul”, a precizat spitalul militar.Tratamentul împotriva cancerului de prostată la care a fost supus Austin la 22 decembrie a necesitat ca acesta să fie supus unei anestezii generale, dar şi-a păstrat cunoştinţa în timpul ultimei sale internări, potrivit unui comunicat al Walter Reed.Cancerul a fost descoperit la începutul lunii decembrie, iar la 22 decembrie şeful Pentagonului a fost supus unei „proceduri chirurgicale minim invazive”, numită prostatectomie, pentru a trata cancerul. „A fost sub anestezie generală în timpul acestei proceduri. Secretarul Austin s-a recuperat fără incidente în urma operaţiei şi s-a întors acasă în dimineaţa următoare. Cancerul său de prostată a fost detectat la timp, iar prognosticul său este excelent”, se arată în comunicatul spitalului.„Infecţia a dispărut”Walter Reed a oferit o perspectivă optimistă pentru Austin, dar a avertizat că recuperarea sa ar putea dura ceva timp.„Infecţia a dispărut. El continuă să facă progrese şi anticipăm o recuperare completă, deşi acesta poate fi un proces lent”, se arată în comunicatul spitalului publicat de Pentagon.Austin, care are 70 de ani, se află imdiat după Biden în ierarhia lanţului de comandă al armatei americane, iar îndatoririle sale îi impun să fie disponibil în orice moment pentru a răspunde la orice criză de securitate naţională. Acest lucru înseamnă că trebuie să fie întotdeauna pregătit să intre în comunicaţii securizate cu alţi oficiali, în cazul unui atac nuclear, lucru care ar fi dificil de pe un pat de terapie intensivă.Declaraţia de la Walter Reed a fost semnată de Dr. John Maddox, director medical de traumatologie, şi de Dr. Gregory Chesnut, director al Centrului de Cercetare a Bolilor de Prostată din cadrul Centrului de Cancer Murtha de la Walter Reed.Administrația Biden, pusă în dificultateAdministraţia lui Biden s-a străduit să calmeze furia politică izbucnită în urma dezvăluirilor potrivit cărora preşedintele, care candidează pentru realegere, nu a ştiut de spitalizarea secretarului apărării între 1 ianuarie şi 4 ianuarie.Pentagonul a declarat iniţial că tratamentul din decembrie al lui Austin a fost pentru o procedură medicală electivă. Nu era clar cum ar putea fi considerat electiv o operaţie pentru cancer de prostată, notează Reuters.Unii republicani proeminenţi, inclusiv Donald Trump, au cerut ca Austin să fie demis din funcţie. Dar Pentagonul a declarat că generalul cu patru stele în retragere nu are planuri de demisie, iar Casa Albă a declarat că Biden nu are intenția să îl demită.Precedentul Colin PowellLloyd Austin rămâne internat la spitalul Walter Reed.„Secretarul continuă să rămână concentrat pe recuperare, dar, mai ales, pe îndeplinirea îndatoririlor sale de secretar al apărării şi pe apărarea naţiunii”, a declarat generalul-maior al Forţelor Aeriene Patrick Ryder, în cadrul unei conferinţe de presă.Modul în care Departamentul Apărării a gestionat spitalizarea lui Austin contrastează cu modul în care Departamentul de Stat a gestionat operaţia la prostată a secretarului de stat de atunci, Colin Powell, la 15 decembrie 2003. Purtătorul de cuvânt al Departamentului de Stat de la acea vreme a emis o declaraţie în cursul dimineţii prin care făcea public faptul că Powell, general cu patru stele în retragere şi fost preşedinte al Statului Major Întrunit, se afla în operaţie la Walter Reed şi urma să rămână acolo timp de câteva zile.De asemenea, aceasta a dezvăluit că Powell va avea un program redus în timp ce se va recupera după operaţie. Purtătorul de cuvânt al Departamentului la acea vreme, Richard Boucher, a oferit apoi detalii despre operaţia lui Powell în cadrul briefingului său zilnic de presă.Patrick Ryder a promis că Pentagonul va comunicat mai bine, în timp ce Casa Albă a recunoscut daunele aduse credibilităţii.„Cred că cei de la Pentagon au fost foarte, foarte sinceri cu ei înşişi în privinţa provocării aduse credibilităţii prin ceea ce s-a întâmplat aici şi prin cât de greu a fost să fie complet transparenţi cu poporul american”, a spus Kirby.            Editor :  B.P.    
----------------------------------

 Fostul ministru de interne polonez, condamnat pentru corupție, s-a ascuns de polițiști în palatul prezidențial 
Externe
2024-01-10T08:34:01+02:00
         Ministrul de interne din guvernul polonez anterior, al populiștilor PiS, şi unul din colaboratorii săi apropiaţi au fost arestaţi, marţi seara, la palatul prezidenţial, au transmis autoritățile de la Varșovia. „Au fost arestaţi în conformitate cu decizia instanţei”, a scris Czeslaw Mroczek, un adjunct al actualului ministru de interne, pe Twitter, informaţii confirmate de poliţie.         În decembrie, o instanţă poloneză i-a condamnat pe Mariusz Kaminski, ministru de interne în guvernul precedent, şi pe unul dintre colaboratorii săi apropiaţi, Maciej Wasik, la doi ani de închisoare pentru depăşirea atribuţiilor într-un dosar ce datează din 2007.La vremea respectivă, şef al biroului central anticorupţie, Mariusz Kaminski a ordonat o anchetă considerată ilegală care viza un membru al coaliţiei de guvernământ, condusă de PiS.Personalitate controversată, Kaminski a lucrat şi în calitate de coordonator al serviciilor secrete şi întruchipează, în ochii criticilor săi, tendinţele autoritare din cadrul partidului naţionalist şi populist Lege şi Justiţie (PiS), care a pierdut puterea în urma alegerilor legislative din octombrie.Luni seara, o instanţă a emis un mandat de arestare pe numele celor doi. Aceştia îşi susţin nevinovăţia, invocând o graţiere prezidenţială acordată de preşedintele Andrzej Duda în 2015 şi pusă sub semnul întrebării de Curtea Supremă. Aleşi deputaţi la alegerile din octombrie, celor doi le-au fost anulate mandatele, vineri.         Poliţia nu i-a putut găsi pe cei doi bărbaţi la domiciliu, marţi dimineaţă. Dar Mariusz Kaminski şi Maciej Wasik au apărut, la scurt timp, alături de preşedintele Andrzej Duda, el însuşi din rândurile PiS, în cadrul unei ceremonii la palatul prezidenţial unde au petrecut, apoi, întreaga zi. Potrivit presei, preşedintele lipsea în momentul arestării.După-amiază, cei doi au dat declaraţii în curtea palatului prezidenţial.„Nu ne ascundem, suntem aici cu preşedintele, ştim că forţele de poliţie sunt adunate lângă preşedinţie pentru a ne aresta”, a declarat Kaminski. „Dacă vom ajunge în închisoare, vom fi prizonieri politici”, a adăugat el.„Este o situaţie care nu s-a mai întâmplat”, a comentat actualul premier al guvernului polonez, Donald Tusk, înainte de arestare, o situaţie în care „persoanele condamnate care trebuie duse de poliţie într-un loc de izolare, aleg un alt loc de izolare, probabil mai confortabil," (...) palatul prezidenţial”. De asemenea, şeful guvernului de la Varșosvia a acuzat „tabăra politică care a guvernat Polonia timp de opt ani” că a provocat „un haos juridic fără precedent”.            Editor :  Adrian Dumitru    
----------------------------------

 Anca Boagiu, fost ministru al Integrării Europene și al Transporturilor, este consultant în Republica Moldova pentru aderarea la UE 
Actualitate
2024-01-10T08:30:36+02:00
         Anca Boagiu, fost ministru al Integrării în Europene și al Transporturilor, s-a alăturat Ministerului Infrastructurii şi Dezvoltării Regionale (MIDR) din Republica Moldova pentru a ajuta țara să se pregătească de viitoarele negocieri de aderare la UE, transmite ministrul moldovean al Infrastructurii, Andrei Spînu, citat de Radio Moldova. Potrivit lui Spînu, ministerul intenţionează să atragă şi alţi consultanţi din România.         "Noi mobilizăm toate resursele şi pregătim echipa să fie gata de negocieri. Dar trebuie să spunem că şi România, şi Uniunea Europeană sunt alături de noi. În decembrie a început să lucreze un consultant finanţat de Delegaţia UE în Republica Moldova. Un consultant din România, Anca Boagiu, care a stat în spatele procesului de negociere a României cu Uniunea Europeană.Anca Boagiu lucrează la Ministerul Infrastructurii şi Dezvoltării Regionale ca să ne ajute să ne mişcăm pe aceste trei capitole. Împreună cu Anca facem planul de pregătire şi căutăm inclusiv alte persoane din România, care să vină să ne ajute", a declarat ministrul Infrastructurii, Andrei Spînu, într-un interviu pentru Vocea Basarabiei.Boagiu, un politician în vârstă de 55 de ani, cu o vastă experienţă atât în domeniul ​​transporturilor, cât şi în integrarea UE, se va concentra pe ghidarea MIDR în ceea ce privește trei capitole cheie ale procesului de aderare: transport, reţele transeuropene şi dezvoltare regională.Republica Moldova a primit undă verde pentru a lansa negocierile de aderare la UE în decembrie 2023. În prezent, este în curs de evaluare a legislaţiei sale naţionale în ceea ce privește compatibilitatea cu cadrul legal european. Odată ce această etapă va fi finalizată, vor începe negocierile pe 35 de capitole.            Editor :  Andreea Smerea    
----------------------------------

 Meta introduce măsuri stricte pentru protecția adolescenților pe rețelele sale sociale 
Sci-tech
2024-01-10T08:27:34+02:00
         Pe fondul criticilor privind efectele negative ale reţelelor sale sociale asupra tinerilor, Meta anunță că ia o serie de măsuri stricte, printre care și decizia de a ascunde postările care abordează subiecte care le pot da idei periculoase adolescenților, transmite News.ro.         Meta anunţă că postările care au legătură cu anumite subiecte sensibile, precum autoflagelarea, violenţa grafică, tulburări de alimentaţie şi altele, nu vor mai fi vizibile în newsfeed-urile adolescenţilor.Postările care intră în categoriile de acest gen vor fi pur şi simplu ascunse tinerilor pentru a nu-i expune pe aceştia unor idei periculoase.Compania spune că, înainte de a lua măsura, s-a consultat cu experţi în dezvoltarea adolescenţilor pentru a decide ce tipuri de conţinut ar trebui blocat.         În plus, adolescenţii care folosesc deja Instagram sau Facebook vor fi trecuţi automat la cel mai restrictiv set de setări disponibile pentru cele două reţele.Aceste setări vor bloca o serie de facilităţi. Printre altele, adolescenţii vor mai putea fi contactaţi doar de utilizatorii pe care-i urmăresc, iar comentariile deranjante vor fi ascunse automat.Acestea sunt unele dintre cele mai stricte măsuri luate vreodată de Meta pentru protecţia adolescenţilor şi vin pe fondul mai multor procese care acuză compania că a urmărit în mod special să atragă copii sub 13 ani şi că nu a fost transparentă cu privire la modul în care gestionează conturile acestora.            Editor :  M.I.    
----------------------------------

 Rebelii houthi au lansat 24 de rachete și drone deasupra Mării Roșii. Marina SUA a respins atacul 
Externe
2024-01-10T08:27:08+02:00
         Marina americană a doborât 24 de rachete şi drone houthi lansate din Yemen, potrivit a doi oficiali americani din domeniul apărării, într-unul dintre cele mai mari atacuri houthi care au avut loc în Marea Roşie în ultimele luni, transmite CNN.         Potrivit evaluărilor iniţiale, nu au existat nave avariate în urma atacurilor şi nici răniţi în urma lansării masive de drone şi rachete, au precizat oficialii, scrie News.ro. Trei distrugătoare au luat parte la doborârea barajului, a declarat unul dintre oficiali.Statele Unite au mai multe nave în Marea Roşie ca parte a Operaţiunii Prosperity Guardian, un efort multinaţional de protejare a navigaţiei pe una dintre cele mai critice căi navigabile din lume.         Coaliţia este formată din peste 20 de ţări.„Putem confirma că un atac houthi a avut loc astăzi în apropierea sudului Mării Roşii. Vom oferi detalii suplimentare atunci când acestea vor fi disponibile”, a declarat un al treilea oficial al apărării.Nu a fost imediat clar dacă rachetele şi dronele au fost lansate simultan.Lansarea are loc în contextul în care secretarul de stat american Antony Blinken se află în vizită în Orientul Mijlociu în încercarea de a limita războiul din Gaza şi de a preveni o escaladare regională.Blinken s-a aflat marţi în Israel, unde le-a spus oficialilor că palestinienilor din Gaza trebuie să li se permită să se întoarcă la casele lor „de îndată ce condiţiile permit”. Secretarul de stat a cerut în repetate rânduri guvernului israelian să reducă numărul victimelor civile ca urmare a bombardamentelor Israelului asupra Gaza.Houthi, susţinuţi de Iran, au declarat că lansările lor de drone şi rachete demonstrează solidaritatea cu poporul palestinian. Prima lor serie de atacuri, care a început la scurt timp după începerea războiului dintre Israel şi Hamas, a vizat nave comerciale cu o anumită legătură cu Israelul, dar majoritatea ultimelor douăsprezece atacuri nu au avut nicio legătură cu Israelul, a declarat săptămâna trecută viceamiralul Brad Cooper, comandantul Comandamentului Central al Marinei SUA, chiar dacă atrage mai multe naţiuni în această situaţie.SUA evaluează că 55 de naţiuni au legături directe cu navele care au fost atacate, fie prin statul de pavilion al navei, fie prin naţionalitatea echipajului, originea şi destinaţia navei sau proprietatea navelor.„Impactul acestor atacuri se răspândeşte în întreaga lume şi, aşa cum am spus, aceasta este o problemă internaţională care necesită o soluţie internaţională”, a declarat Cooper.             Editor :  C.L.B.    
----------------------------------

 Adan Canto, cunoscut pentru rolurile din „X-Men”, „Narcos” și „Designated Survivor”, a murit. Avea 42 de ani 
Timp liber
2024-01-10T09:25:50+02:00
         Adan Canto, cântăreţul şi actorul mexican cunoscut pentru rolurile sale din „X-Men: Days of Future Past” şi „Agent Game”, precum şi din serialul TV „The Cleaning Lady”, a murit la vârsta de 42 de ani, transmite The Associated Press.Publicista Jennifer Allen a declarat că Adan Canto a murit din cauza unui cancer apendicular şi că a ales să păstreze diagnosticul său privat.         "Adan avea o profunzime de spirit pe care puţini o cunoşteau cu adevărat. Cei care l-au întrezărit au fost schimbaţi pentru totdeauna", a scris Allen într-o declaraţie. "Va fi foarte regretat de atât de mulţi", a adăugat Allen, citată de News.ro.Născut în Ciudad Acuña, Coahuila, Mexic, şi crescut în Texas, Canto şi-a început cariera la vârsta de 16 ani, când a plecat de acasă în Mexico City pentru a lucra ca şi cântăreţ şi compozitor. Apoi a început să se ocupe de actorie, debutând la televiziune în 2009 în serialul mexican "Estado de Gracia".Debutul său american a venit mai târziu, în 2013, în serialul dramatic "The Following", produs de Kevin Williamson pe Fox, în care a jucat Kevin Bacon.         Printre rolurile sale notabile se numără cel al vicepreşedintelui ales Aaron Shore în "Designated Survivor", cel al politicianului columbian Rodrigo Lara Bonilla în "Narcos" şi cel al mutantului Sunspot în "X-Men: Days of Future Past".Canto a jucat în debutul regizoral al lui Halle Berry, "Bruised", precum şi în "Agent Game".De asemenea, el a regizat primul său scurtmetraj în 2014 şi un al doilea în 2020, un western provocator cu Theo Rossi în rolul principal.Ultimul rol al său a fost cel al lui Armand Morales în serialul "The Cleaning Lady" de pe Fox, care în prezent filmează cel de-al treilea sezon. El nu a putut participa la producţie din cauza bolii sale, dar spera să se reintegreze mai târziu în acest sezon.Canto avea un zâmbet larg şi un râs tumultuos. Prietenii săi au spus că avea, de asemenea, o sensibilitate şi o umilinţă care puteau părea în contradicţie cu cadrul mare şi maxilarul pătrat al unui actor principal.Kiefer Sutherland, care a jucat alături de Canto în "Designated Survivor", a împărtăşit un omagiu pe pagina sa de Instagram."Se pare că în ultima vreme am fost nevoit să fac prea multe postări ca aceasta, dar am inima frântă de pierderea lui Adan Canto. A fost un spirit atât de minunat", a scris Sutherland în mesajul care însoţeşte o fotografie cu cei doi pe platou."Ca actor, dorinţa lui de a face bine, de a fi grozav şi apoi de a face mai bine, a fost cu adevărat impresionantă şi ne va lipsi foarte mult. De asemenea, am inima frântă pentru soţia sa, Steph, şi pentru cei doi copii ai săi. Adan, să te odihneşti în pace", a adăugat actorul.Adan Canto era căsătorit cu Stephanie Ann Canto şi avea doi copii, Roman Alder, în vârstă de 3 ani, şi Eve Josephine, în vârstă de 18 luni."Pentru totdeauna, comoara mea Adan, ne vedem curând", a scris soţia sa pe contul ei de Instagram.            Editor :  A.P.    
----------------------------------

 The Economist: Cine conduce Europa? Germania este la pământ, Estul este în ascensiune, Marea Britanie a ieșit din joc 
Externe
2024-01-10T10:04:34+02:00
         Fotbalul este un joc în care „22 de bărbați alergă după o minge și la final câștigă mereu germanii”, glumea jucătorul englez de fotbal Gary Lineker. Timp de mai multe decenii, Uniunea Europeană a avut o dinamică a politicilor la fel de previzibilă precum meciurile de fotbal în viziunea lui Lineker: indiferent dacă era compusă din șase țări, 12 sau 27, statele membre făceau compromisuri astfel încât planurile concepute de Franța și Germania să fie acceptate de toată lumea. Dar, vechiul model al dominației celor mai mari doi membri UE nu mai era stabil de ceva vreme. În timp ce Europa se confruntă cu o serie interminabilă de crize, începe să se prefigureze o geografie a puterii mult mai fluidă, scrie The Economist.         Trei ani de pandemie și războiul din Ucraina au remodelat proiectul european și au schimbat echilibrul de putere.Apărarea și extinderea înspre est, cândva domenii politice care prezentau puțin interes, au devenit acum priorități – o schimbare majoră care le oferă o voce nouă vecinilor Ucrainei din Europa centrală.Ascensiunea Chinei și amenințarea întoarcerii lui Trump la putere în America au făcut ca UE să își regândească aranjamentele economice – de multe ori conform abordării etatiste a Franței.         Nevoia de a lua măsuri pentru combaterea schimbărilor climatice a făcut ca acțiunile colective să fie și mai importante – o abordare promovată de instituțiile cvasi-federale ale Uniunii Europene de la Bruxelles.Din Finlanda și până în Franța, populiștii de extremă dreapta au câștigat tot mai mult teren înaintea alegerilor din Parlamentul European programate pentru luna iunie.Nu demult, Angela Merkel era lidera incontestabilă a continentului european. Succesorul ei, Olaf Scholz, nu și-a asumat acest rol.Estul în ascensiuneMulți se așteptau ca Emmanuel Macron să profite de ocazie, dar acesta se confruntă cu instabilitate politică pe plan intern – o situație care l-a forțat chiar să îl înlocuiască pe prim-ministrul țării.Macron nu mai poate candida la alegerile prezidențiale din 2027 și afișează o încredere de sine care îi irită pe ceilalți lideri UE. Germania și Franța dețin o autoritate de neegalat atunci când își unesc forțele, dar rareori se pun de acord.În lipsa unei autorități clare în topul ierarhiei europene, cine contează zilele acestea depinde de miza care este pusă în joc.   Ungaria și Polonia au fost pedepsite de Comisia Europeană pentru derapajele politice de pe plan intern. Foto: Profimedia Images  În privința securității și apărării, după ce Rusia a invadat Ucraina, puțini au privit înspre Germania pentru a găsi soluții. Spre deosebire de Berlin, care s-a lăsat prinsă în capcana dependenței de gazele rusești, țările din Europa centrală, în frunte cu Polonia și țările baltice, au fost cele care au dat tonul gestionării acestei crize.Influența lor s-a simțit în cazul a două schimbări majore. Una dintre ele a fost faptul că UE a acceptat să plătească pentru armele care sunt trimise în Ucraina. A doua schimbare a fost extinderea UE, un subiect care înainte vreme nu era pe agendă.Nicio altă țară nu a mai fost primită în UE după intrarea Croației în 2013. Acum, nouă candidate se află în diferite etape ale negocierilor. Cea mai notabilă este Ucraina, a cărei misiune a fost susținută cel mai abitir de Europa centrală, în ciuda reținerilor inițiale venite din partea Franței și a Danemarcei.Pe data de 14 decembrie, liderii UE au fost de acord să înceapă oficial discuțiile de aderare. Când (sau dacă) blocul comunitar se va lărgi până la 36 de state – un proces care va dura ani de zile, dacă nu chiar decenii – centrul puterii se va muta semnificativ înspre est.„Europa prima” și autonomia strategică a lui MacronÎn timp ce Macron promovează conceptul de „autonomie strategică” – ideea ca Europa să acționeze independent de alte puteri – politicienii din Polonia și Slovacia, spre exemplu, consideră că garanțiile de securitate oferite de NATO și, prin extensie, de SUA, sunt mult mai convingătoare decât propunerea Franței.Totuși, oricât de multă influență ar avea Europa centrală în privință gestionării crizei din Ucraina, vocea ei se face mult mai puțin auzită când vine vorba de probleme de altă natură.Între timp, autoritatea morală a Varșoviei și Bratislavei câștigată prin ajutoarele oferite Ucrainei s-a mai degradat, după ce ele au ales să își închidă granițele pentru exporturile de cereale din Ucraina anul trecut în aprilie – o decizie care a enervat Kievul.În ceea ce privește politica economică, Europa gândește tot mai mult în termenii lui Macron. Aici, apelul său pentru autonomie strategică s-a dovedit mult mai convingător.Motivată de neîncrederea sa bine-cunoscută față de globalizare – și noile temeri legate de perturbarea lanțurilor de aprovizionare din cauza pandemiilor sau a haosului geopolitic – Franța vrea ca Europa să fie mai independentă.   În lipsa unei autorități clare în topul ierarhiei europene, cine contează zilele acestea depinde de miza care este pusă în joc. Foto: Profimedia Images  Tensiunile dintre America și China, precum și posibilitatea unei noi administrații Trump la Casa Albă din 2025, au făcut ca și alte state europene să asculte cu atenție direcția impusă de Franța.Macron a promovat ideea că Europa a fost „naivă” în felul în care a făcut afaceri cu restul lumii pentru că și-a ținut piețele deschise în timp ce partenerii ei economici nu i-au urmat exemplul.Cu o nouă abordare de tip „Europa prima”, politicienii europeni dețin acum mai mult control asupra economiei. Ideea Franței ca Europa să aibă o politică industrială era cândva un tabu, dar acum a devenit o abordare larg acceptată.Franța a căpătat un rol mult mai important în UE după ieșirea Marii Britanii, care se opunea de multe ori cu succes împotriva inițiativelor franceze. Acum, această misiune le revine aliaților ei din nordul Europei, precum Danemarca, Irlanda și Olanda, precum și Comisiei de la Bruxelles.Însă, această alianță puțin sudată poate cel mult să dilueze planurile propuse de francezi și în niciun caz să le prevină cu totul.Decăderea Germaniei: Scholz, „dispărut în acțiune”Marea Britanie nu este singurul jucător care lipsește de la masa liderilor UE. Cel mai surprinzător membru absent este Germania: Scholz este considerat „dispărut în acțiune” pe scena europeană.O coaliție dificil de gestionat, din care fac parte și Verzii de stânga și liberalii, a scăzut capacitatea lui Scholz de a cădea la înțelegere cu Bruxelles-ul. „Coaliția germană se mișcă mai încet decât dezbaterile din UE”, a remarcat un oficial de top de la Bruxelles.Probabil cele mai mari beneficiare ale unei Europe fără un lider clar au fost instituțiile centralizate ale UE de la Bruxelles. Sub comanda Ursulei von der Leyen, Comisia Europeană a acumulat mai multă putere decât a avut vreodată în trecut.Mașinăria administrată de 32.000 de funcționari europeni a reprezentat de mai mult timp o forță formidabilă de reglementare. Dar, acum, ea are capacitatea de a influența tot mai mult domeniul politic și geopolitic.Comisia Europeană poate controla acum mai bine bugetul UE și le poate dicta statelor membre în ce fel să cheltuie acești bani.   Marea Britanie nu este singurul jucător care lipsește de la masa liderilor UE. Cel mai surprinzător membru absent este Germania. Foto: Profimedia Images  Ar putea fi cazurile Poloniei și Ungariei, care au fost private de niște fonduri europene din cauza politicilor interne care au afectat statul de drept, semne ale emergenței unei Europe federale – un superstat european?Pentru țări precum Polonia și Ungaria – poate că da. Puterea Comisiei Europene este, totuși, una limitată și este nevoie de participarea altor capitale europene pentru ca Bruxelles-ul să își exercite puterea.Odată ce alegerile din Parlamentul European se vor termina, atenția se va muta înspre America, în continuare principalul garantor de securitate al Europei și un contribuitor major la efortul de război al Ucrainei.O victorie a lui Trump ar fi întâmpinată cu groază în Europa. Alegerile dintr-o țară aflată de cealaltă parte a oceanului față de Paris, Berlin și Varșovia vor conta atât de mult pentru viitorul Europei încât cu siguranță ele vor declanșa un val de critici la adresa arhitecturii puterii europene, care mai are mult de evoluat pentru a face față provocărilor vremurilor noastre.            Editor :  Raul Nețoiu    
----------------------------------

 Putin și Assad profită de războiul din Gaza ca să facă măcel în Siria. „Cele mai violente bombardamente asupra civililor” 
Externe
2024-01-10T08:00:40+02:00
         Forțele regimului sirian, aliații lor ruși și milițiile loiale Damascului au lansat luna trecută peste 160 de atacuri împotriva civililor din regiunea Idlib, în timp ce Rusia și Iran fac eforturi tot mai mari pentru a alunga trupele americane de pe teritoriul Siriei, potrivit Fox News.         Organizația Căștile Albe, cunoscută și sub numele de Apărarea Civilă Siriană, a spus că de la începutul anului 2023 a înregistrat 1.322 de atacuri în nord-vestul Siriei – un număr de atacuri cu 59% mai mare decât cel înregistrat în 2022.Majoritatea atacurilor a fost provocată de avioane de luptă, lansatoare de rachete și artilerie.În ziua de Crăciun, avioane militare rusești au ucis o familie de cinci persoane în apropiere de orașul Armanaz, iar forțele regimului sirian au luat la țintă o școală din orașul Sarmin, unde au ucis o persoană și au rănit alte cinci.         Observatorul Sirian pentru Drepturile Omului (SOHR), un grup din Marea Britanie care monitorizează războiul din Siria, a spus că în 2023 au fost uciși 187 de civili, inclusiv 50 de copii și 28 de femei în bombardamentele lansate de forțele regimului de la Damasc, iar 30 de civili, printre care se numără și opt copii și șapte femei au fost uciși în urma bombardamentelor lansate de trupele ruse.   Idlib rămâne ultima fortăreață a rebelilor din Siria. Aici operează mai multe facțiuni militare rivale, inclusiv Hay'at Tahrir al-Sham, o organizație desemnată drept teroristă de SUA. Foto: Profimedia Images  În total, SOHR a raportat moartea a 1.889 de civili pe întreg teritoriul Siriei în 2023. De la începutul Primăverii arabe în 2011, se estimează că peste o jumătate de milion de sirieni au fost uciși de președintele Bashar al-Assad, cu ajutorul aliaților lui din Rusia și Iran, în războiul civil care durează de mai bine de un deceniu.Peste 14 milioane de sirieni și-au pierdut casele, iar jumătate dintre ei au fugit din țară, potrivit Agenției ONU pentru Refugiați.Idlib rămâne ultima fortăreață a rebelilor din Siria și aici operează mai multe facțiuni militare rivale. Hay'at Tahrir al-Sham, o organizație desemnată drept teroristă de SUA, este prezentă în regiune și în unele părți din regiunea Alep.Partidul Muncitorilor din Kurdistan (PKK) este o altă organizație considerată teroristă de guvernul american și care este activă în nordul Siriei.Assad vrea „să îi împingă pe civili să imigreze în Europa și Turcia cu ajutorul Rusiei”Bassam Barabandi, un fost diplomat sirian care a dezertat în 2013, a spus pentru Fox News Digital că Assad, Rusia și Iran se simt încurajați de războiul dintre Israel și Hamas și de interesul global față de acesta și au lansat „cele mai violente bombardamente asupra civililor din Idlib”.„Adevărul este că evenimentele din Idlib au devenit știri plictisitoare”, a spus Barabandi despre bombardamentele neîncetate. El a explicat că regimul lui Assad prezintă atacurile împotriva populației din Idlib ca fiind necesare pentru că țintele ar fi „teroriști” sprijiniți de Israel care trebuie eliminați.„Rachetele lui Assad nu cad asupra facțiunilor militare teroriste din Idlib, ci cad doar pe civili pentru că el vrea să îi împingă să imigreze în Europa și Turcia cu ajutorul Rusiei”, a mai spus fostul diplomat sirian.   Rusia, Siria și Iran fac eforturi comune în Siria pentru alungarea trupelor americane. Colaj foto: Profimedia Images  Începând din 17 octombrie, trupele americane din Irak și Siria s-au confruntat cu 120 de atacuri ale grupărilor susținute de Iran. Americanii au răspuns cu bombardamente împotriva mai multor ținte militare din Siria asociate cu Iranul, cel mai recent exemplu fiind un atac cu dronă la Bagdad care la ucis pe Mushtaq Jawad Kazim al-Jawari, liderul grupului terorist Harakat al-Nujaba susținut de Iran.Atacurile lansate cu sprijinul Iranului au început înainte de izbucnirea războiului din Gaza, potrivit lui David Adesnik, director de cercetare al Fundației pentru Apărarea Democrațiilor.„Este important de notat faptul că existau deja informații secrete care apăreau în mass-media ce indicau faptul că americanii erau conștienți de efortul comun al Iranului, Rusiei și Siriei și potențiale miliții pentru alungarea Statelor Unite din Siria.”SUA are aproape 900 de soldați staționați în Siria pentru a lupta contra milițiilor susținute de Iran și pentru a preveni revenirea grupării Statul Islamic.Forțele Democrate Siriene controlează câmpuri petroliere din nord-estul Siriei pe care Assad vrea să le redobândească.            Editor :  Raul Nețoiu    
----------------------------------

 Sky News: Atât Rusia, cât și Ucraina sunt aproape să rămână fără muniție, dar una dintre ele are un avantaj crucial 
Externe
2024-01-10T08:00:24+02:00
         După aproape doi ani de conflict de mare intensitate, atât Rusia, cât și Ucraina sunt pe punctul de a rămâne fără muniție. Fără un sprijin militar semnificativ și de lungă durată din partea Occidentului, Ucraina riscă să fie copleșită într-un final de capacitatea mult mai mare a Rusiei de a se reînarma, scrie Sky News.         În ciuda faptului că Rusia are o capacitate militară mult mai mare, invazia ilegală a Ucrainei nu a decurs conform planului.Încurajat de victoriile pe care Ucraina le-a înregistrat înspre finalul anului 2022, atunci când a eliberat 12.000 de kilometri pătrați aflați sub ocupație rusă în zona Harkov, Occidentul a aprovizionat Ucraina cu o cantitate uriașă de ajutoare militare pentru a sprijini ofensiva de primăvară a lui Zelenski.Totuși, după multe luni de lupte intense, linia frontului nu s-a schimbat semnificativ, iar ambele părți ale conflictului ar avea nevoie de și mai multe resurse militare pentru a învinge.   Trupele ucrainene trag cu lansatoare de rachete „Mini Grad” asupra pozițiilor rusești în direcția Kupiansk, regiunea Harkov. Foto: Profimedia Images           Niciuna dintre cele două națiuni nu deține rezerve de muniție suficient de mari pentru a putea susține un război de uzură de mare intensitate. Rusia ar fi declanșat războiul cu șapte milioane de obuze de artilerie la dispoziție și chiar și așa rezervele ei au fost insuficiente și sunt acum aproape epuizate.Ucraina nu a putut să țină pasul cu capacitatea de înarmare a Rusiei, dar sprijinul țărilor occidentale s-a concentrat pe arme de tehnologie înaltă care i-au oferit Ucrainei capacitatea de a ataca ținte militare cu mare precizie.Dar, toate aceste arme au provenit din rezervele deja existente ale Occidentului și nicio națiune nu își permite să dețină mai multe arme decât are nevoie. De aceea, fiecare armă donată Ucrainei a însemnat asumarea unui risc de securitate mai mare pentru națiunea care a făcut acest sacrificiu.Rusia se reînarmează repedePrin faptul că a livrat stocuri mai vechi de arme, Occidentul a considerat că riscurile și costurile suferite puteau fi gestionate, dar rezervele s-au dovedit a fi limitate.Pentru a-și umple golurile din rezervele de muniție, Rusia a apelat la ajutorul Coreei de Nord și al Iranului, care i-au pus Moscovei la dispoziție rachete balistice și obuze de artilerie, respectiv drone și rachete mai mari.În același timp, Rusia și-a aruncat în joc o mare parte din capacitatea industrială pentru a răspunde nevoilor de pe front, folosindu-se de fondurile obținute de pe urma exportului de petrol. Rusia s-a mobilizat și se reînarmează repede.   Ucraina are o bază industrială subdezvoltată care este foarte vulnerabilă în fața atacurilor cu rachetă ale Rusiei. Foto: Profimedia Images  De cealaltă parte, Ucraina are o bază industrială subdezvoltată care este foarte vulnerabilă în fața atacurilor cu rachetă ale Rusiei – durează luni de zile să îți mărești capacitatea de producție, iar Rusia poate distruge totul printr-un singur bombardament reușit.Ucraina își propune să construiască 1 milion de drone anul acesta, dar nu poate egala capacitatea și expertiza industriei de apărare a Rusiei. Mai mult, Kievul nu are armele necesare pentru a amenința baza industrială a Rusiei.Cu un PIB care reprezintă doar o fracțiune din cel al Rusiei (în jur de 180 de miliarde de euro față de 1,8 trilioane de euro), Ucraina nu poate concura nici cu puterea globală de cumpărare a Moscovei.Occidentul trebuie să se mobilizezeOccidentul ar avea capacitatea să își mobilizeze într-o mai mare măsură baza industriei de apărare dacă alege să o facă. Anul trecut, Occidentul a promis că va livra Ucrainei un milion de obuze de artilerie până în martie 2024, dar acest lucru nu se va întâmpla.Zelenski a susținut mereu că Ucraina luptă împotriva Rusiei în numele Occidentului fără ca acesta să fie nevoit să își arunce trupele în luptă, dar Ucraina nu poate învinge fără ajutor militar și financiar.Un Putin încă și mai motivat s-ar putea să nu fie un pericol dincolo de malurile Ucrainei pe termen scurt, dar o victorie în Ucraina ar avea inevitabil consecințe pe termen lung.   Kievul nu are armele necesare pentru a amenința baza industrială a Rusiei. Foto: Profimedia Images  Și cum ar reacționa China – care e cu ochii pe Taiwan – la o eventuală victorie a Rusiei?Războiul din Ucraina a expus unele deficiențe cruciale ale Occidentului în privința felului în care se aștepta ca acest război să decurgă.Dacă Occidentul nu se angajează la aplicarea unei strategii coordonate de lungă durată pentru producerea armelor de care Ucraina are nevoie – cât mai urgent – îi va oferi pe tavă lui Putin victoria după care tânjește.            Editor :  Raul Nețoiu    
----------------------------------

 Părinții care au copii la creșă sau la grădiniță pot primi până la 1.500 de lei. În ce condiții se dau acești bani 
Actualitate
2024-01-10T08:01:22+02:00
         Părinții din România pot primi bani pentru a achita taxele la creșă sau la grădiniță. Este vorba de o sumă maximă de 1.500 de lei pentru fiecare copil, sumă care vine direct de la angajator.                      Paradoxul creșterii salariilor. Angajații care riscă să primească mai puțini bani           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Lunar, românii plătesc de la câteva sute de lei până la câteva mii de lei pentru a-și trimite copii la grădiniță sau la creșă. Costurile cele mai mari sunt la privat, acolo unde părinții dau chiar și 2.500 de lei pe lună pentru fiecare copil. La stat se plătește mai puțin, însă locurile sunt limitate."La creșă undeva la 600 de lei, și la grădiniță depinde ce au nevoie în clasă. Undeva la 700-800 de lei pe lună", spune un bărbat."În jur de 1.200 de lei, 1.700."           Anul acesta părinții pot primi un sprijin pentru plata taxelor la grădiniță sau creșă chiar din partea angajatorului. Este vorba despre o nouă facilitate pentru românii care lucrează la firme plătitoare de impozit pe profit. Suma poate fi de maximum 1.500 de lei pentru fiecare copil, iar companiile își vor deduce banii din impozitul pe profit. Cornel Grama, analist fiscal: "Banii ăștia nu vin de la Guvern, vin de la angajator și doar dacă el vrea. Deci este opțional. La salariat este un venit neimpozabil. Dacă angajatorul vrea să mărească salariul omului ca să nu plătească CAS, CASS, impozit, atunci poate să îi ofere această facilitate".Anul trecut, peste 530.000 de copii erau înscriși în grădinițele private și cele de stat, iar alți 30.00 în creșe.            Editor :  G.M.    
----------------------------------

  Galerie Foto  Kim Jong Un a vizitat mai multe fabrici de armament în timp ce cresc criticile privind transferul de arme către Rusia 
Externe
2024-01-10T07:45:02+02:00
         Liderul nord-coreean Kim Jong Un a vizitat fabrici de armament în această săptămână, a relatat miercuri agenţia media de stat KCNA, în timp ce Statele Unite şi partenerii săi au condamnat transferurile de arme ale ţării cu Rusia, transmite Reuters.         Kim a subliniat, de asemenea, "deficienţele" recente în organizarea producţiei de muniţii şi a cerut o reajustare, subliniind în acelaşi timp "importanţa strategică a producţiei de arme majore", a precizat presa de stat.Fotografiile KCNA din timpul vizitei lui Kim la o fabrică de muniţii îl arată pe acesta inspectând vehicule mobile de lansare a rachetelor cu rază scurtă de acţiune.Vizita sa are loc în contextul în care aproape 50 de ţări au condamnat achiziţionarea şi utilizarea de către Rusia a rachetelor balistice nord-coreene împotriva Ucrainei. "Utilizarea de către Rusia a rachetelor balistice ale RPDC în Ucraina oferă, de asemenea, informaţii tehnice şi militare valoroase pentru RPDC", se arată în declaraţia comună de marţi, folosind iniţialele numelui oficial al Coreei de Nord.            Kim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia Images   Deschide galeria foto        Kim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia ImagesKim Jong Un a vizitat mai multe fabrici de armament în timp ce cresc criticile privind comerţul cu Rusia. FOTO: Profimedia Images,     Consilierul pe probleme de securitate naţională al Casei Albe, Jake Sullivan, într-o convorbire telefonică cu omologul său sud-coreean, Chang Ho-jin, a "condamnat marţi, în termenii cei mai fermi", transferul de rachete către Rusia de către Coreea de Nord, a precizat Casa Albă.Purtătorul de cuvânt al Consiliului Naţional de Securitate al SUA, John Kirby, a declarat marţi că, după utilizările raportate iniţial de rachete balistice nord-coreene la 30 decembrie şi 2 ianuarie, Rusia a tras mai multe astfel de arme spre Ucraina, inclusiv una care a aterizat la Harkov. Statele Unite, aliaţii şi partenerii lor vor ridica miercuri această problemă în faţa Consiliului de Securitate al ONU, a declarat el în cadrul unui briefing.Kim a mai spus că a sosit momentul să definească Coreea de Sud ca fiind statul "cel mai ostil" faţă de ţara sa, a relatat KCNA. El a acuzat Seulul că incită la confruntare şi la o creştere a numărului de arme, îndemnând în acelaşi timp ţara sa să îşi intensifice capacităţile militare pentru autoapărare şi pentru disuasiunea de război nuclear. El a descris înrăutăţirea relaţiilor dintre cele două Corei ca fiind o "nouă fază a schimbării" şi o "realitate inevitabilă"."Nu vom aduce în niciun caz un mare eveniment în mod unilateral prin forţa copleşitoare în peninsula coreeană, dar nu avem intenţia de a evita şi un război", a declarat liderul.În remarcile făcute luna trecută la o reuniune de partid de sfârşit de an, Kim a declarat că reunificarea paşnică este imposibilă, adăugând că guvernul va face o "schimbare decisivă de politică" în relaţiile cu Coreea de Sud.             Editor :  G.M.    
----------------------------------

 Temperaturile au crescut cu 50 de grade Celsius în doar câteva zile în Suedia 
Externe
2024-01-10T07:31:54+02:00
         Oraşul Nikkaluokta, din nordul Suediei, a înregistrat marţi dimineaţă o temperatură de 8,3°C, potrivit datelor furnizate de observatorul meteorologic francez Keraunos. În 5 ianuarie, însă, temperatura aici fusese de minus 42,9°C, ceea ce înseamnă că în doar patru zile termometrele au arătat un salt spectaculos, de peste 51 de grade Celsius, relatează Le Figaro.         La câţiva kilometri depărtare, tot în nordul Suediei, la staţia Kvikkjokk-Årrenjarka, pe 3 ianuarie a fost înregistrat un record de -43,6°C, cea mai scăzută temperatură înregistrată pentru o lună ianuarie în Suedia în ultimii 25 de ani. Prin urmare, regiunea a înregistrat o creştere de peste 50°C în doar câteva zile.Dar, în timp ce nordul se încălzeşte, în sudul ţării continuă să fie frig, cu temperaturi de până la -16°C, scrie news.ro.De la începutul lunii ianuarie, nordul Europei a fost cuprins de un val de frig arctic, cu ninsori abundente în special în Suedia şi Norvegia. Câteva sute de maşini au rămas blocate săptămâna trecută în Suedia şi Danemarca, armata fiind mobilizată pentru a evacua automobiliştii blocaţi pe şosele.         În Danemarca, a căzut până la jumătate de metru de zăpadă, cea mai mare cantitate din 2011 încoace, potrivit institutului meteorologic DMI.În Norvegia, în Laponia, în nordul extrem, la Kautokeino, termometrul a coborât la -41,6°C în cursul nopţii.Potrivit La Chaîne Météo, masa de aer rece continental care a cuprins Scandinavia săptămâna trecută a înaintat în ultimele zile pe continentul european, aducând un risc generalizat de îngheţ în mai multe ţări. În Franţa, 50 de departamente sunt sub un "risc semnificativ" de condiţii de frig şi/sau gheaţă până miercuri la ora locală 18:00.             Editor :  G.M.    
----------------------------------

 NASA amână până în 2026 misiunea Artemis care urmează să ducă din nou oameni pe Lună 
Externe
2024-01-09T23:37:39+02:00
         Programul Artemis, prin care NASA vrea readucă astronauții pe Lună în acest deceniu, pe fondul unui impuls internațional reînnoit pentru explorarea lunară, se confruntă cu noi probleme și întârzieri. Astfel, prima emisiune cu echipaj uman pe Lună va fi amânată cu un an, a anunțat agenția spațială americană, citată de CNN.         FB: Probleme tehnice pentru navele spațiale:Astfel, prima aselenizare a unui astronaut după mai mult de jumătate de secol ar urma să fie făcută abia în 2026, în loc de 2025, în condiţiile în care navele spaţiale ale SpaceX, compania lui Elon Musk, şi Lockheed Martin, precum şi ale altor contractori se confruntă cu probleme de dezvoltare.Artemis 3, prima aselenizare cu echipaj uman în cadrul programului care utilizează nava Starship a companiei SpaceX, este acum programată pentru septembrie 2026, a precizat NASA, citată de News.ro.         Precursoarea acestei misiuni de aselenizare, Artemis 2, a fost, de asemenea, amânată, fiind planificată acum pentru septembrie 2025, a precizat NASA. Artemis 2 implică patru astronauţi care zboară în jurul Lunii şi înapoi la bordul capsulei Orion, construită de Lockheed.Noul calendar „recunoaşte provocările reale de dezvoltare cu care s-au confruntat partenerii din industrie”, a spus Amit Kshatriya, şeful strategiei de explorare a Lunii şi a planetei Marte de la NASA.Călătoria astronauţilor NASA către Lună va fi o ştafetă între mai multe nave spaţiale, lansate iniţial de pe Pământ la bordul Orion, apoi transferate în spaţiu către sistemul Starship al SpaceX, pentru a merge şi a reveni de pe suprafaţa lunară.Problemele şi investigaţiile în jurul scutului termic al lui Orion, învelişul care îi protejează pe astronauţi de căldura revenirii în atmosfera terestră, precum şi a bateriilor şi sistemului electric al navei spaţiale se numără printre motivele întârzierilor, a declarat Kshatriya.Orion a fost lansată pentru prima dată în spaţiu în 2022, fără oameni la bord, în cadrul misiunii Artemis 1 a NASA, care a marcat primul zbor al puternicei rachete Space Launch System a agenţiei.SpaceX, deşi a testat lansarea Starship din Texas, se confruntă în continuare cu o listă lungă de sarcini înainte ca nava să ducă astronauţii pe Lună. Aceasta trebuie să demonstreze că poate andoca şi realimenta pe orbită cu alte nave Starship „cisternă”, un proces inerent proiectului său de a transporta astronauţi oriunde dincolo de orbita Pământului. Kshatriya a calificat aceste proiecte drept „extrem de provocatoare”.Jessica Jensen, vicepreşedintele SpaceX pentru operaţiuni cu clienţii şi integrare, care a participat, de asemenea, la discuţia cu reporterii, a minimalizat provocările legate de transferul de combustibil. SpaceX a demonstrat evenimente similare de andocare pe orbită cu ajutorul capsulei sale Crew Dragon, a declarat Jensen. Ea a spus că vor fi necesare 10 lansări ale Starship pentru a umple nava "cisternă" Starship care va acţiona ca o staţie orbitală de combustibil. Nava Starship "lander" va face plinul acolo înainte de a trimite oameni pe Lună.            Editor :  M.B.    
----------------------------------

 Fată de 11 ani din Sibiu, dată dispărută după ce a plecat dintr-un motel din Craiova unde era cazată cu familia sa 
Actualitate
2024-01-09T23:15:21+02:00
         O fată de 11 ani din Sibiu a fost dată dispărută, marţi seară, după ce a plecat, la sfârşitul săptămânii trecute, dintr-un motel din Craiova unde era cazată împreună cu familia sa.         Reprezentanţii Inspectoratului de Poliţie al Judeţului Dolj au anunţat că marţi, la ora 19:05, poliţişti din cadrul Secţiei 1 Poliţie Craiova au fost sesizaţi de o femeie de 60 de ani, din comuna Brateiu, judeţul Sibiu, cu privire la faptul că, în cursul zilei de 6 ianuarie, nepoata sa Narcisa Anamaria Molfa, de 11 ani, din comuna Brateiu, judeţul Sibiu, a părăsit motelul din municipiul Craiova unde era cazată împreună cu mai mulţi membri ai familiei, fără a mai reveni.Fata are o înălţime 1,60 metri, greutate 50 de kilograme, părul negru, lung, ochii albaştri.La momentul plecării era îmbrăcată cu pantaloni de blugi de culoare albastră, pulover negru, vestă neagră cu glugă.         Poliţiştii au precizat că fata nu este la prima plecare de acest gen. Persoanele care deţin informaţii utile cu privire la minora dispărută sunt rugate de poliţişti să apeleze numărul unic de urgenţă 112 sau să anunţe cea mai apropiată unitate de poliţie.            Editor :  Liviu Cojan    
----------------------------------

 VIDEO. Bărbați înarmați au atacat în direct un post de televiziune din Ecuador 
Externe
2024-01-10T08:58:09+02:00
         Mai mulți bărbați înarmați au atacat în direct un post de televiziune din Ecuador și au amenințat angajații, transmite BBC.         O transmisiune în direct a postului TC din orașul Guayaquil a fost întreruptă marți de un grup de bărbați înarmați, care purtau cagule. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Angajații au fost forțați să se așeze pe podea, în timp ce în fundal se auzeau împușcături și țipete. De asemenea, unii dintre atacatori arătau spre cameră că au bombe și arme. Ulterior, după câteva minute, transmisiunea s-a întrerupt brusc.         La un moment dat, bărbații au fost surprinși în timp ce ieșeau din studiouri, timp în care poliția intervenea. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Poliția națională a țării a precizat pe X, fostă Twitter, că personalul a fost evacuat din studio.În urma incidentului, președintele Daniel Noboa a semnat un ordin executiv care declară un conflict armat intern și a enumerat mai multe grupuri de crimă organizată drept „organizații teroriste” și „actori nestatali”.Ecuadorul a declarat stare de urgenţăPreşedintele Ecuadorului, Daniel Noboa, a declarat luni stare de urgenţă pentru 60 de zile, la o zi după dispariția celui mai periculos infractor din țară din închisoarea unde era deţinut.De la anunțul lui Noboa, cel puțin șapte agenți de poliție au fost răpiți în trei orașe diferite, potrivit unei postări pe X a Poliției Naționale.Starea de urgenţă şi evenimentele legate de aceasta se numără printre primele mari teste de securitate pentru Noboa, un tânăr om de afaceri care a preluat mandatul în noiembrie, promiţând că va reprima nivelurile în creştere ale violenţei în ţara sud-americană.„Am semnat un decret de stare de urgenţă pentru ca Forţele Armate să aibă tot sprijinul politic şi legal pentru acţiunile lor. Vremea când condamnaţii pentru trafic de droguri, asasinii şi crima organizată dictau guvernului ce să facă a trecut”, a declarat Noboa.Agenţia penitenciarelor din Ecuador a anunţat că au avut loc „incidente” luni în şase închisori supraaglomerate ale ţării, unde confruntările dintre bandele rivale sunt frecvente şi au făcut peste 400 de morţi printre deţinuţi începând din 2021.Duminică, Adolfo Macias, liderul bandei criminale Los Choneros, a dispărut din închisoarea unde executa o pedeapsă de 34 de ani.Starea de urgenţă desfăşoară militarii pe străzi şi în închisori, stabilind în acelaşi timp restricţii de circulaţie pe timpul nopţii la nivel naţional. Guvernele anterioare au recurs în ultimii ani la stări de urgenţă în eforturile de a creşte securitatea, dar fără rezultate majore.            Editor :  B.C.    
----------------------------------

 Bănescu îl ceartă pe ÎPS Teodosie, care spune că fumătorii nu pot bea agheasmă: „Cel luptat de o patimă are și el nevoie de Hristos” 
Actualitate
2024-01-09T22:26:56+02:00
         Purtătorul de cuvânt al Bisericii Ortodoxe Române, Vasile Bănescu, l-a contrazis, marţi seară, pe Arhiepiscopul Tomisului, ÎPS Teodosie, care a afirmat recent că o persoană care fumează sau femeile „într-o perioadă de necurăţie” nu pot bea agheasmă. Bănescu afirmă că „cel luptat de o patimă” are şi el nevoie de ajutorul lui Hristos, iar fiziologia nu este sinonimă cu necurăţia şi nici aghiasma cu Sfânta Împărtăşanie, potrivit News.ro.         „Cei care, afectaţi grav de ideologiile cristofobe, numesc în derâdere creştinismul, creştinopatie, primesc un nesperat şi consistent ajutor de la cei care, în nebunia idolatrizării ignoranţei lor inclusiv teologice, trântită zgomotos pe taraba ritualismului religios, îl trimit pe fumător în iad, pe femeia cu fiziologie normală afară din biserică şi pe ambii cât mai departe de aghiasma mare şi mică”, a scris, marţi seară, pe Facebook, Vasile Bănescu. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Purtătorul de cuvânt al BOR afirmă că şi cei care fumează au nevoie de ajutorul lui Hristos: „Ca şi cum cel luptat de o patimă nu ar avea nevoie de ajutorul lui Hristos şi al nostru, ca şi cum fiziologia ar fi sinonimă cu necurăţia sau aghiasma cu Sfânta Împărtăşanie”.Arhiepiscopul Tomisului, ÎPS Teodosie, a vorbit la Radio Dobrogea despre rânduieli care trebuie respectate la început de an. Întrebat dacă este bine că fie citite acasă moliftele Sfântului Vasile, preotul a răspuns: „Doamne fereşte! Au citit unii şi au înnebunit!”. El a vorbit şi despre apa sfinţită de Bobotează, spunând că din această agheasmă nu pot bea „femeile care sunt într-o perioadă de necurăţie”, dar nici fumătorii, dar şi despre faptul că „nu s-ar cuveni” relaţiile trupeşti dintre soţi după Bobotează, cât timp se ia agheasma mare.            Editor :  B.C.    
----------------------------------

 Blinken afirmă că acuzaţia de genocid formulată de Africa de Sud la adresa Israelului este "lipsită de valoare" 
Externe
2024-01-09T22:23:32+02:00
         Secretarul de stat american Antony Blinken a afirmat marţi că acuzaţia Africii de Sud conform căreia Israelul a comis un genocid contra palestinienilor în Fâşia Gaza este "lipsită de valoare", transmit Reuters şi AFP. Acesta a mai spus că palestinienii trebuie să poată reveni la casele lor cât mai curând, dacă vor exista condițiile necesare, explicând că Statele Unite se opun oricărei propuneri ce susţine relocarea palestinienilor în afara Fâşiei Gaza. El a mai subliniat că Autoritatea Palestiniană are responsabilitatea de a se reforma.Într-o conferinţă de presă desfăşurată la Tel Aviv după o întrevedere cu premierul israelian Benjamin Netanyahu, Blinken a declarat că palestinienii trebuie să poată reveni la căminele lor cât mai curând posibil dacă vor exista condiţiile necesare.Înaltul demnitar american a anunţat că Israelul acceptă principiul unei misiuni ONU de evaluare a situaţiei din nordul Fâşiei Gaza, în perspectiva revenirii palestinienilor strămutaţi din cauza războiului.''Am căzut de acord astăzi asupra unui plan ce le permite Naţiunilor Unite să desfăşoare o misiune de evaluare care va determina ce trebuie făcut pentru a le permite palestinienilor strămutaţi să revină în deplină securitate la căminele lor în nord'', a explicat Antony Blinken.Pe de altă parte, el a subliniat că Israelul trebuie să renunţe la măsurile care subminează capacitatea palestinienilor de a se autoguverna.''Israelul trebuie să fie un partener al responsabililor palestinieni dornici să-şi conducă poporul să trăiască în pace, alături de vecini'', a insistat Blinken.În procesul intentat la Curtea Internaţională de Justiţie, Israelul este acuzat de genocid împotriva palestinienilor în ofensiva sa în Fâşia Gaza. Audierile în acest caz, înaintat de Africa de Sud, urmează să înceapă joi şi să se concentreze pe numeroşii civili dintre cei peste 23.000 de locuitori despre care autorităţile sanitare din Gaza afirmă că au fost ucişi în cele mai mult de trei luni de război între Israel şi Hamas.Adresându-se lui Antony Blinken, sosit într-o vizită în Israel, Herzog a acuzat Africa de Sud de ipocrizie şi i-a mulţumit Washingtonului pentru sprijin acordat Israelului, care afirmă că depune eforturi maxime pentru a evita victime civile în Fâşia Gaza.Ofensiva israeliană asupra poziţiilor Hamas din Fâşia Gaza a fost declanşată după un atac transfrontalier al luptătorilor islamişti care, potrivit Israelului, au ucis 1.200 de persoane şi au răpit 240. Marţi, armata israeliană a transmis că, până acum, 182 dintre militarii săi au fost ucişi în luptele din Fâşia Gaza.                     Editor :  Andreea Smerea    
----------------------------------

 Secretarul american al Apărării, Lloyd Austin, are cancer la prostată 
Externe
2024-01-09T22:13:07+02:00
         Secretarul american al Apărării, Lloyd Austin, este tratat pentru cancer la prostată, potrivit unei declarații Centrului Medical Militar Național Walter Reed din Washington, citată de CNN.         Cancerul a fost descoperit la începutul lunii decembrie. Austin a suferit o „procedură chirurgicală minim invazivă” pe 22 decembrie, pentru a trata cancerul.„A fost sub anestezie generală în timpul acestei proceduri. Austin și-a revenit fără probleme din operație și s-a întors acasă în dimineața următoare. Cancerul de prostată a fost depistat precoce, iar prognosticul său este excelent”, se arată în comunicat.Nu se știa până acum dacă Austin a fost sub anestezie în timpul procedurii, despre care Pentagonul nu a anunțat nimic și nici nu a notificat Casa Albă.         Pentagonul a fost în centrul unui scandal după ce, vineri, a anunțat că Austin a fost internat la Walter Reed pe 1 ianuarie. Anunțul a fost făcut după aproape o săptămână, iar președintele american Joe Biden a aflat abia după trei zile de la internare.Austin a fost internat din nou în spital din cauza unor complicații, „inclusiv greață cu dureri severe abdominale, șolduri și picioare”. S-a descoperit că are o infecție a tractului urinar, se arată în comunicat.Întrebat de ce Austin nu a dezvăluit că a fost diagnosticat cu cancer de prostată, purtătorul de cuvânt al Pentagonului, generalul-maior Pat Ryder, a spus că situația este „profund personală”.„Este cancer de prostată și procedurile asociate sunt, evident, profund personale”, a spus Ryder marți în timpul unei conferințe de presă la Pentagon.„Vom continua să fim cât mai transparenți de acum înainte, și din nou, îi dorim secretarului recuperare rapidă”, a adăugat oficialul.Cât timp a stat în spital pentru tratarea infecției, Austin „nu și-a pierdut niciodată cunoștința și nu a suferit niciodată anestezie generală”, a precizat Ryder.El nu a spus dacă agenda secretarului Apărării va fi afectată de starea sa de sănătate, dar a precizat că Austin este „angajat activ în sarcinile sale” și comunică regulat cu personalul.            Editor :  M.B.    
----------------------------------

 Premierul conservator al Greciei, Kyriakos Mitsotakis, vrea să propună legalizarea căsătoriilor între persoane de acelaşi sex 
Externe
2024-01-09T21:54:23+02:00
         Premierul conservator al Greciei, Kyriakos Mitsotakis, deschide o dezbatere privind căsătoriile şi dreptul la paternitate între persoane de acelaşi sex, în ciuda opoziţiei masive din partea Bisericii, a unor segmente largi ale societăţii şi chiar în interiorul partidului său de guvernământ, Noua Democraţie. Este de aşteptat ca Mitsotakis să abordeze pe larg această problemă într-un interviu televizat, miercuri, în care să îşi arate sprijinul pentru „egalitatea căsătoriei” şi să anunţe un proiect de lege care să le ofere cuplurilor de acelaşi sex dreptul de a se uni printr-o căsătorie civilă în loc de un simplu acord de parteneriat, relatează presa din Grecia, citată de News.ro.          Proiectul de lege va prevedea probabil dreptul la adopţie, cu drepturi depline şi egale pentru copiii crescuţi de un cuplu de acelaşi sex, şi se speculează că nu va dura mult timp până când legislaţia în acest sens va fi supusă la vot. În schimb, guvernul nu intenţionează să legifereze dreptul la reproducere asistată medical prin intermediul unei mame surogat.Sondajele de opinie sugerează că grecii sunt împărţiţi aproape în mod egal în ceea ce priveşte căsătoria între persoane de acelaşi sex, dar se opun extinderii drepturilor parentale depline pentru cuplurile homosexuale.Un sondaj efectuat de compania americană Stanley Greenberg a constatat că societatea greacă s-a schimbat faţă de vechile mentalităţi şi este mult mai deschisă faţă de căsătoriile între persoane de acelaşi sex decât era înainte. În special, cei care se declară alegători centrişti, publicul-cheie al lui Mitsotakis, manifestă o toleranţă deosebită faţă de astfel de probleme, scrie Greek City Times.         În ceea ce-i priveşte pe alegătorii de centru-dreapta şi de dreapta - care au o poziţie mai negativă pe această temă - o concluzie cheie este că, chiar dacă se opun, acest lucru nu va afecta, cu excepţia unei minorităţi restrânse, votul lor, ceea ce înseamnă, potrivit sondajelor, că nu va avea un cost electoral substanţial pentru Noua Democraţie.Un sondaj realizat de Pulse pentru televiziunea Skai a adunat răspunsuri de la 1.107 participanţi, între 18 şi 20 decembrie, şi a ajuns la concluzia că 52% dintre cei intervievaţi au o părere pozitivă despre căsătoriile între persoane de acelaşi sex, cu o proporţie notabilă de 20% care le susţin pe deplin şi alţi 32% care nu au vreo obiecţie. Cu toate acestea, o minoritate substanţială de 33% ar prefera ca mariajul între persoane de acelaşi sex să nu fie legalizat în Grecia.Se aşteaptă ca premierul Kyriakos Mitsotakis să anunţe poziţia guvernului cu privire la mult aşteptata legislaţie ce ar permite căsătoria între persoane de acelaşi sex în cursul unui interviu ce va fi difuzat miercuri de postul public de televiziune ERT. Se anticipează că proiectul de lege propus va extinde, de asemenea, drepturile părinteşti pentru cuplurile gay, cu scopul de a proteja drepturile copiilor din parteneriatele între persoane de acelaşi sex care, în prezent, nu sunt recunoscute, scrie eKathimerini.Biserica Ortodoxă Greacă a criticat propunerea. Sfântul Sinod al Bisericii, care conduce Biserica, a emis luna trecută un aviz de 1.500 de cuvinte, în care a declarat că pentru cuplurile de acelaşi sex, copiii sunt nişte „accesorii” şi sunt trataţi ca „animale de companie”.Voci împotrivă în propriul partidÎnaintea interviului aşteptat al premierului, trei deputaţi din propriul partid, Noua Democraţie, şi-au exprimat opoziţia de bază faţă de orice modificare a legii.Ministrul de stat Makis Voridis, care şi-a făcut cunoscută opoziţia faţă de căsătoria între persoane de acelaşi sex în octombrie anul trecut, a fost întrebat la postul privat de televiziune ANT1 dacă există vreo posibilitate de a-şi schimba poziţia. „Părerea mea în această chestiune este o chestiune de principiu, aşa că nu aş crede, dar în orice caz, să auzim ce are de spus premierul, având în vedere că sunt multe aspecte în această chestiune”, a declarat elThanos Plevris, unul dintre liderii grupului parlamentar al ND, şi-a confirmat, de asemenea, opoziţia faţă de orice modificări legate de dreptul familiei. Încadrând problema ca pe o chestiune de conştiinţă, Plevris a adăugat că, chiar dacă dezbaterea nu ar fi fost despre adopţia de copii de către cuplurile de acelaşi sex, el s-ar fi opus în continuare propunerii. El consideră că această chestiune a fost deja rezolvată prin legea din 2015 privind uniunile civile şi a afirmat că o căsătorie „trebuie să rămână în cadrul formei familiale pe care o dorim”.Întrebată despre părerea sa cu privire la această chestiune, o a treia deputată ND, Anna Karamanli, a declarat că nu consideră că aceasta este o „prioritate pentru public”, adăugând că există "probleme mult mai grave cu care se confruntă". Ea a mai spus că nu este de acord cu propunerea „din principiu” şi a precizat că s-a opus, de asemenea, proiectului de lege privind uniunile civile.Fostul prim-ministru Antonis Samaras şi-a exprimat şi el opoziţia, declarând în noiembrie anul trecut că „trebuie să susţinem familia nucleară, în care avem modele parentale de ambele sexe”.Opoziţia are propria propunereSYRIZA, partid de stânga, de opoziţie, are propria propunere legislativă privind căsătoria între persoane de acelaşi sex. Partidul a prezentat luni o propunere legislativă pentru a elimina discriminarea bazată pe gen în dreptul familiei şi pentru a asigura dreptul la căsătorie pentru toate persoanele.Propunerea depusă abordează necesitatea de a prioritiza drepturile LGBTQI+ ca o agendă politică în aliniere cu forţele democratice, social-liberale şi progresiste din Grecia şi din Europa, a declarat partidul.Proiectul de lege are ca scop aducerea egalităţii pentru cuplurile de acelaşi sex, în special în ceea ce priveşte căsătoria, asigurând drepturi echivalente, cum ar fi adopţia şi reproducerea asistată medical, a declarat Syriza, adăugând că reformele propuse se aliniază cu strategia Uniunii Europene pentru egalitatea LGBTQI+.            Editor :  Liviu Cojan    
----------------------------------

 ONU avertizează că războiul nu trebuie să ajungă în sudul Fâșiei Gaza 
Externe
2024-01-09T21:45:32+02:00
         Războiul nu trebuie să ajungă în sudul Fâşiei Gaza, a avertizat marţi şefa Biroului ONU pentru coordonarea afacerilor umanitare (OCHA), Gemma Connell, în timpul unei vizite la Rafah a şefei diplomaţiei germane Annalena Baerbock, transmite DPA, citată de Agerpres.         „Acest conflict nu poate ajunge la Rafah pe scară largă”, a spus Connell.Linia de demarcaţie între Egipt şi Fâşia Gaza trece prin oraşul Rafah. Înainte de conflictul început în 7 octombrie, aproximativ 280.000 de persoane trăiau în partea palestiniană a oraşului Rafah. În prezent, aproximativ 1,5 milioane de oameni se află acolo încercând să se protejeze de luptele din enclava palestiniană.Armata israeliană afirmă că în prezent se concentrează pe distrugerea structurilor din centrul şi sudul Fâşiei Gaza ale mişcării teroriste palestiniene Hamas.Loviturile aeriene sunt aproape cotidiene la Rafah.Peste 130 de angajaţi ai ONU şi-au pierdut viaţa în confruntările militare din Fâşia Gaza.            Editor :  B.C.    
----------------------------------

 Managerul Spitalului „Victor Babeş”: Suntem la capacitate maximă, este totul ocupat. Secția de copii e plină 
Actualitate
2024-01-09T21:42:05+02:00
         Managerul Spitalului de Boli Infecţioase „Victor Babeş” din Capitală, Simin Aysel Florescu, a afirmat, marţi seară, că aproape toate paturile sunt ocupate şi a precizat că secţia de copii este plină, în special cu cazuri de rujeolă, gripă și Covid, scrie News.ro.         Simin Aysel Florescu a fost întrebată, marţi, la Medika TV, care este situaţia cazurilor în unitatea sanitară pe care o conduce.„Suntem practic la capacitate maximă. Este totul ocupat în spital, în limita câtorva paturi libere de izolare, în cazul pacienţilor infectaţi cu mai multe tipuri de germeni, dar din punct de vedere al patologiei suntem practic plini. Secţia de copii este plină în special cu rujeolă, dar şi cu cazuri de gripă şi cu cazuri de Covid şi alte tipuri de afecţiuni. Incredibil de multe se internează în fiecare zi, cred că zece cazuri. (…) În restul spitalului sunt cazurile de gripă, mai ales la pacienţii adulţi sau la pacienţii vârstnici, tot nevaccinaţi, cazuri de COVID, cazuri de alte tipuri de pneumonii de sezon, precum şi patologia noastră de toate zilele. Cert este că devine din ce în ce mai greu să poţi să izolezi pacienţii în aceste condiţii unii de ceilalţi, pentru că evident că nu poţi să aşezi un bolnav cu un tip de afecţiune lângă un bolnav cu o altă boală contagioasă. Aşa că ne luptăm să acomodăm toţi pacienţii, să le oferim un maximum de suport medical, în condiţiile în care noi suntem din ce în ce mai puţini şi în special personalul medical mediu”, a declarat Simin Aysel Florescu.Ea a mai fost întrebată despre pacienţii infectaţi simultan cu mai multe tipuri de germeni.         „De exemplu, este vorba de pacienţii cu gripă sau cu COVID sau cu rujeolă pe care trebuie evident să îi separi, ori singuri, ori împreună cu pacienţi care au aceeaşi patologie. Nu poţi să combini gripa cu infecţia Sars-Cov-2 şi cu rujeola. Pe de altă parte, vorbim de pacienţi care sunt infectaţi sau colonizaţi cu germeni de diverse tipuri. Vorbim de microbi în acest caz nu numai de virusuri, cum am spus până acum, şi germeni care sunt multi-rezistenţi. Acei pacienţi trebuie izolaţi practic singuri. Aşa că este o dublă provocare, pe lângă numărul mare de cazuri, şi existenţa acestor cazuri care trebuie izolate, fiecare în altă parte, reprezintă într-adevăr o problemă din ce în ce mai stringentă”, a afirmat managerul Spitalului de Boli Infecţioase ”Victor Babeş”.Întrebată ce prevede pentru săptămânile următoare din acest punct de vedere, Simin Aysel Florescu a răspuns: “Păi ce am putea avea decât o creştere a numărului de cazuri. Lunile ianuarie, februarie, martie probabil că deja în februarie vom atinge un vârf, cred, şi după aceea, în martie vom sta într-un platou aşa, până prin mai. Cam aşa se întâmplă în fiecare an, în ultimii trei ani a fost pandemia şi am văzut mai puţin aşa ceva, dar acum clar că ne reluăm vechile obiceiuri, să zic aşa, cu tristeţe”.             Editor :  I.C    
----------------------------------

 Banca Mondială: Economia globală va înregistra cea mai slabă creştere într-o jumătate de deceniu din ultimii 30 de ani 
Economie
2024-01-09T21:39:08+02:00
         Economia globală este pe cale să înregistreze cea mai proastă creştere într-o jumătate de deceniu din ultimii 30 de ani, potrivit unui raport al Băncii Mondiale, citat de CNBC.         Se estimează că creşterea globală va încetini pentru al treilea an consecutiv în 2024, la 2,4%, de la 2,6% în 2023, a declarat instituţia financiară în cel mai recent raport privind „Perspectivele economice globale”, publicat marţi, potrivit News.ro.Creşterea este aşteptată apoi să se intensifice uşor, la 2,7% în 2025, deşi accelerarea pe parcursul perioadei de cinci ani va rămâne cu aproape trei sferturi de punct procentual sub rata medie a anilor 2010.Şi, în ciuda faptului că economia globală s-a dovedit rezistentă în faţa riscurilor de recesiune în 2023, tensiunile geopolitice crescute vor prezenta noi provocări pe termen scurt, a spus Banca Mondială, lăsând majoritatea economiilor să crească mai lent în 2024 şi 2025 decât au făcut-o în deceniul precedent. .         „Avem un război în Europa de Est, invazia rusă în Ucraina. Avem un conflict grav în Orientul Mijlociu. Escaladarea acestor conflicte ar putea avea implicaţii semnificative asupra preţurilor energiei, care ar putea avea impact asupra inflaţiei, precum şi asupra creşterii economice”, a declarat Ayhan Kose, economist-şef adjunct al Băncii Mondiale şi director al Grupului Prospects, pentru Silvia Amaro de la CNBC.Banca a avertizat că, fără „o corecţie majoră a cursului”, anii 2020 vor fi consideraţi „un deceniu de oportunităţi irosite”.La nivel regional, creşterea economică din acest an este estimată să slăbească cel mai mult în America de Nord, Europa şi Asia Centrală şi Asia Pacific, în principal din cauza creşterii mai lente din China.Se prognozează o uşoară îmbunătăţire pentru America Latină şi Caraibe, de la o bază scăzută, în timp ce sunt aşteptate creşteri mai importante în Orientul Mijlociu şi Africa.Totuşi, economiile în curs de dezvoltare vor fi cele mai afectate pe termen mediu, deoarece comerţul global lent şi condiţiile financiare stricte influenţează puternic creşterea.„Creşterea pe termen scurt va rămâne slabă, lăsând multe ţări în curs de dezvoltare – în special pe cele mai sărace – blocate într-o capcană: cu niveluri paralizante de datorii şi acces slab la alimente pentru aproape unul din trei oameni”, a spus Gill.Economiile în curs de dezvoltare sunt aşteptate să crească cu doar 3,9% în 2024, cu peste un punct procentual sub media din deceniul precedent.Până la sfârşitul anului, oamenii din aproximativ una din patru ţări în curs de dezvoltare şi aproximativ 40% din ţările cu venituri mici vor fi în continuare mai săraci decât erau în ajunul pandemiei de Covid-19 în 2019, a spus instituţia financiară.Banca a spus că datele arată că lumea eşuează în obiectivul său de a face din anii 2020 „un deceniu transformator” în combaterea sărăciei extreme, a bolilor transmisibile majore şi a schimbărilor climatice.Cu toate acestea, a adăugat că există o oportunitate de a schimba tendinţa dacă guvernele acţionează rapid pentru a creşte investiţiile şi a consolida cadrele de politică fiscală.„Boomurile investiţionale au potenţialul de a transforma economiile în curs de dezvoltare şi de a le ajuta să accelereze tranziţia energetică şi să atingă o mare varietate de obiective de dezvoltare”, a spus Kose în raportul publicat înaintea Forumului Economic Mondial de săptămâna viitoare, unde liderii politici şi de afaceri internaţionali se reunesc pentru a discuta despre politică globală, economie şi probleme sociale.„Pentru a declanşa astfel de boomuri, economiile în curs de dezvoltare trebuie să implementeze pachete cuprinzătoare de politici pentru a îmbunătăţi cadrele fiscale şi monetare, pentru a extinde comerţul transfrontalier şi fluxurile financiare, pentru a îmbunătăţi climatul investiţional şi pentru a consolida calitatea instituţiilor. Este o muncă grea, dar multe economii în curs de dezvoltare au reuşit să o facă înainte. Făcând-o din nou, va ajuta la atenuarea încetinirii preconizate a creşterii potenţiale în restul acestui deceniu”, a continuat el.                
----------------------------------

  Exclusiv  Burduja spune că vor mai avea loc avarii la rețeaua de termoficare din București: „Nicio administrație nu a absorbit bani europeni” 
Actualitate
2024-01-09T23:56:16+02:00
         Ministrul Energiei, Sebastian Burduja, a declarat marți seară, la Jurnalul de Seară de la Digi24, că vor mai avea loc avarii la rețeaua de termoficare din București, adăugând că nicio administrație nu a reușit să absoarbă bani europeni. El a mai explicat că Nicușor Dan a pierdut 200 de milioane din fonduri europene, ceea ce este un eșec, precizând că „nu mai putem permite ca în 2024, în Capitala României, zeci de mii de bucureșteni să nu aibă în toiul iernii apă caldă și căldură.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Femeie amenințată de un fost polițist, în sectorul 4           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       „Această avarie ar putea să se repete, categoric. E o rețea de termoficare care are o durată de exploatare de 40, 50, 60 de ani. Bucata care a pocnit marți e în exploatare din 1981”, a declarat Sebastian Burduja.El a explicat că „din păcate, nicio administrație din București, nici Firea, nici Nicușor Dan, nu a reușit să absoarbă bani europeni.„Nicușor Dan a dat drumul până la urmă la un program, dar foarte târziu. I-a luat un an jumate să scoată în portalul de achiziții procedura. Nu a schimbat nimic la ea. Așa cum a primit-o când a preluat mandatul la fel a scos-o. I-a luat un an de zile să evalueze ofertele și s-a trezit că până la final de 2023, când programul s-a închis. A putut să reabiliteze undeva la șase kilometri, deci a pierdut cam 200 de milioane din fonduri europene”, a mai spus el.         De asemenea, a mai adăugat că „este un eșec și cred că nu mai putem permite în 2024 ca în capitala României zeci de mii de bucureșteni să nu aibă în toiul iernii apă caldă și căldură”.Referitor la frica românilor de facturi mai mari, ministrul Energiei a mai spus că ei trebuie să-și asigure un climat confortabil în casă.„Să-și asigure un climat confortabil. Nu mai suntem în vremurile în care să înghețăm de firg în casă. Nu e normal ce se întâmplă în București. Nu ar trebui să mai stăm cu temerea că dăm drumul la apă caldă și ne trezim că facem duș cu apă rece sau că nu avem caloriferele calde. Trebuie fiecare român să-și gestioneze bugetul și să-și asigure un climat corect în casă”, a mai spus ministrul.            Editor :  B.C.    
----------------------------------

 Claudiu Târziu, despre dosarul în care sunt vizaţi liderii AUR: Există o mare temere în arcul guvernamental 
Actualitate
2024-01-09T21:08:11+02:00
         Preşedintele Consiliului Naţional de Conducere al AUR, Claudiu Târziu, a spus marţi despre dosarul penal în care sunt vizaţi liderii partidului că presupun că este vorba despre Caravana Medicală. El susține că AUR nu a oferit bunuri, ci un ajutor medical unor oameni care nu beneficiază de asistenţă medicală, la sate, potrivit News.ro.         „Nu am fost chemaţi, am aflat despre acest dosar din presă, nu ni s-a făcut nicio comunicare oficială, procedura e firească, în cazul parlamentarilor trebuie să existe o aprobare. Nu ştim despre ce e vorba, presupunem că este vorba despre Caravana Medicală. Vom vedea, noi ne aşteptăm la astfel de acţiuni din partea puterii, e clar că există o mare temere în arcul guvernamental privind ascensiunea AUR”, a spus senatorul AUR Claudiu Târziu la Prima News.El a precizat că au mai fost plângeri penale făcute „de unul sau de altul din zona puterii” şi care s-au soldat cu neînceperea urmăririi penale, pentru că nu aveau obiect şi nici de data asta nu crede că este vreo primejdie.„Din informaţiile apărute în presă, acţiunea penală a început de la plângere penală, probabil de la Ialomiţa, de acolo s-a format dosarul, trebuie să ni se aducă şi nouă la cunoştinţă. În mod sigur este o legătură indisolubilă între acest dosar şi campaniile electorale, iar dacă puterea abuzează şi forţează astfel de acţiuni penale împotriva liderilor Opoziţei, asta nu îi arată decât slăbiciunea, frica de a fi învinsă în alegeri. Vă daţi seama cum văd românii această acţiune împotriva singurului partid care nu i-a furat pe români. Nu cred că electoratul va rămâne impasibil la această acţiune şi îi va sancţiona pe cei responsabili”, a completat Claudiu Tîrziu.         Despre Caravana Medicală, liderul AUR a spus că maşinile aparţin partidului AUR, fiind cumpărate din banii pe care AUR i-a încasat drept subvenţie de la stat, fiind vorba de.trei tiruri şi o furgonetă care e dedicată cabinetului de stomatologie.„Noi am cerut înainte de achiziţie inforrnaţii de la AEP, înainte, dacă avem voie. Am primit acceptul, avem corespondenţă. Am pus la dispoziţie aceste maşini în care noi facem propagandă politică, am spus, nu am ascuns acest lucru şi am pus la dispoziţie unei asociaţii de medici care oferă şi servicii medicale gratuite. Noi nu oferim vreun bun, noi oferim un ajutor medical, unor oameni care nu beneficiază de asistenţă medicală, la sate”, a arătat Târziu.El a mai spus că nu vor opri această Caravana Medicală, pentru că ceea ce fac este legal şi au toate autorizaţiile.„Avem toate dovezile că am făcut lucrurile legal, achiziţiile, suntem controlaţi la zi, am avut anul trecut două controale de la AEP, succesive, la noi, a venit şi Curtea de Conturi”, a subliniat  Târziu.Senatorul AUR a mai spus că se miră că a existat un procuror care să mişte o astfel de acţiune penală care este „în mod atât de limpede una fără obiect””.„Nu suntem în campanie electorală, nu se dă mită, nu se încalcă legea, dar dacă vom fi chemaţi, vom merge ca să răspundem”, a mai spus el.AUR a anunțat marţi că a apărut primul dosar penal pe numele liderilor partidului, privind aşa-zise fapte de „coruperea alegătorului”.„O să ne luptăm cu ei pe Twitter, pe Youtube, pe Tik Tok, o să ne luptăm cu dosarele penale care au început să le facă şi la final de 2024, noi o să fim învingători”, a spus președintele AUR George Simion.Potrivit unor surse parlamentare, la Camera Deputaţilor a ajuns un document din partea Poliţiei Ialomiţa, în care se vorbeşte despre un dosar penal în care apar numele lui George Simion, Claudiu Târziu, Marius Lulea şi Silviu Păunescu.             Editor :  M.B.    
----------------------------------

 Grindeanu: Astăzi a fost depusă o ofertă pentru construirea celor două viaducte necesare devierii sectorului Nădăşelu-Mihăieşti, pe A3 
Economie
2024-01-09T20:55:23+02:00
         Ministrul Transporturilor Sorin Grindeanu a anunţat că marţi a fost depusă o ofertă pentru construirea celor două viaducte necesare devierii traseului sectorului de autostradă Nădăşelu-Mihăieşti, parte a A3, Autostrada Transilvania. Asocierea de constructori români şi turci are la dispoziţie 1,114 miliarde de lei, fără TVA, şi 27 de luni, dintre care nouă luni este perioada de proiectare şi 18 luni cea de execuţie a lucrărilor pentru finalizarea contractului finanţat prin PNRR, a adăugat social-democratul.          „Astăzi a fost depusă o ofertă pentru construirea celor două viaducte necesare devierii traseului sectorului de autostradă Nădăşelu- Mihăieşti (parte a A3, Autostrada Transilvania). Asocierea de constructori români şi turci are la dispoziţie 1,114 miliarde de lei (fără TVA) şi 27 de luni (9 luni - perioada de proiectare şi 18 luni - execuţia lucrărilor) pentru finalizarea contractului finanţat prin PNRR”, a scris Sorin Grindeanu, marţi pe Facebook.Devierea traseului acestui sector de autostradă este realizată în baza unei Expertize Tehnice, a continuat ministrul Transporturilor.„Primul viaduct va fi construit între km 10+009 şi km 12+000 va avea o lungime de 1,2 km şi nu va afecta versantul care prezintă alunecări. Al doilea viaduct, care va fi construit între km 21+406 şi km 24+890, va avea o lungime de aproximativ 2 km şi va depăşi în aval DN1F. Acest viaduct va traversa cursului Pârâului Topa Mică şi se va racorda cu traseul Autostrăzii Transilvania în zona km 24+890”, a mai spus Grindeanu.La rândul său, directorul CNAIR Cristian Pistol a explicat că cei care au depus oferta sunt constructori români şi turci şi anume Ozaltin Insaat ve Sanayi A.S. - Ilgaz Insaat Ticaret A.S. - Vision Construction Workk S.R.L.                  Editor :  Liviu Cojan    
----------------------------------

 David Cameron recunoaște că Israelul s-ar putea să fi încălcat dreptul internațional în Fâșia Gaza 
Externe
2024-01-09T20:48:17+02:00
         Ministrul britanic de Externe David Cameron s-a declarat marţi preocupat de faptul că Israelul s-ar putea să fi încălcat dreptul internaţional în Fâşia Gaza, relatează Reuters. Cu toate acestea, oficialul nu a oferit un răspuns direct unei întrebări prin care membrii parlamentului britanic i-au cerut să precizeze dacă serviciile subordonate ministerului pe care îl conduce i-au furnizat vreo evaluare juridică în acest sens.         Întrebat în timpul unei sesiuni de întrebări şi răspunsuri cu parlamentarii britanici dacă Israelul ar putea fi vulnerabil în cazul unei plângeri adresate Curţii Penale Internaţionale (CPI) de la Haga, care să reclame acţiuni disproporţionate în războiul împotriva Hamas, Cameron a răspuns că poziţia sa este "apropiată de aceasta".Regatul Unit susţine dreptul Israelului de a se apăra în faţa teroriștilor Hamas, dar a cerut totodată armatei israeliene să manifeste reţinere şi să acţioneze în limitele dreptului internaţional în ofensiva sa în Fâşia Gaza care a devastat mare parte din această enclavă palestiniană.Totuşi, ministrul David Cameron nu a dat un răspuns direct unei întrebări prin care parlamentarii britanici i-au cerut să precizeze dacă a primit vreo evaluare juridică din partea serviciilor sale specializate conform căreia Israelul a încălcat dreptul internaţional în războiul din Fâşia Gaza, menţionând în schimb că unele incidente ridică semne de întrebare asupra posibilităţii să fi existat astfel de încălcări."Opinia (juridică) până în prezent a fost că ei (Israelul) sunt angajaţi să respecte (dreptul internaţional), dar de multe ori aceasta este sub semnul întrebării", a răspuns acesta.Până marţi, conform ultimului bilanţ comunicat de guvernul din Fâşia Gaza condus de Hamas, cel puţin 23.210 persoane, o mare parte fiind femei şi copii, au murit în urma bombardamentelor şi asaltului armatei israeliene asupra Fâşiei Gaza ce au urmat atacului în care Hamas a ucis circa 1.200 de persoane în Israel pe 7 octombrie.           
----------------------------------

 FOTO. Patru cetăţeni israelieni, salvați de jandarmii montani după ce au rămas înzăpeziţi cu mașina pe un drum izolat din Maramureș 
Actualitate
2024-01-09T20:36:37+02:00
         Patru cetăţeni israelieni care încercau să ajungă la Cluj-Napoca şi au ales un drum mai scurt au rămas înzăpeziţi pe un drum judeţean între localităţile Cavnic şi Strâmbu Băiuţ, judeţul Maramureş. Autoturismul a rămas suspendat din cauza stratului mare de zăpadă şi nu a putut fi întors din cauza drumului îngust. Au intervenit jandarmii de la Cavnic.         „În această după-masă, în jurul orei 17:00, jandarmii montani din cadrul Postului Montan Cavnic au fost solicitaţi de către dispeceratul Inspectoratului de Jandarmi Judeţean Maramureş pentru a acorda sprijin unor cetăţeni israelieni rămaşi înzăpeziţi cu autoturismul pe drumul judeţean 109 F ce face legătura între localităţile Cavnic şi Strâmbu Băiuţ”, a anunţat, marţi seară, Jandarmeria Română.   Facebook / Inspectoratul de Jandarmi Judetean Maramures  Sursa citată a precizat că, în locul cunoscut sub numele de Crucea lui Chil, jandarmii au identificat un autoturism rămas suspendat din cauza stratului mare de zăpadă. „Cele patru persoane, trei bărbaţi şi o femeie cu vârste cuprinse între 25 şi 46 de ani intenţionau să ajungă în oraşul Cluj-Napoca şi au ales un drum mai scurt. Drumul ales de către aceştia este un drum secundar, închis circulaţiei pe timp de iarnă”, a mai transmis sursa citată.   Facebook / Inspectoratul de Jandarmi Judetean Maramures  Jandarmii au explicat că autovehiculul rămas înzăpezit a fost deblocat, însă întrucât drumul este foarte îngust pe acel tronson, nu s-a putut efectua manevra de întoarcere, fiind nevoiţi să parcurgă 1 km cu spatele până într-un loc care a permis acest lucru. De aici au fost direcţionaţi spre ruta Cavnic-Baia Mare-Cluj pentru a-şi continua deplasarea în siguranţă.            Editor :  Liviu Cojan    
----------------------------------

 Cursurile vor fi suspendate şi miercuri în şcoli din judeţele Brăila, Iaşi şi Neamţ. Anunțul Ministerului Educației 
Actualitate
2024-01-09T20:28:57+02:00
         Ministerul Educaţiei anunţă, marţi seară, că orele rămân suspendate şi miercuri în câteva şcoli din judeţele Brăila, Iaşi şi Neamţ, din cauza zăpezii și a viscolului puternic.         ”Ministerul Educaţiei a organizat astăzi o videoconferinţă la care au participat Ministrul Educaţiei, Ligia Deca, Secretarul de Stat Ionel Florian Lixandru şi inspectorii şcolari generali, în contextul în care, din cauza condiţiilor meteorologice nefavorabile, a fost suspendată activitatea cu prezenţă fizică în unităţi de învăţământ din mai multe judeţe”, a transmis, marţi seară, Ministerul Educaţiei, potrivit News.ro.Sursa citată a precizat că, începând de miercuri, se vor relua cursurile cu prezenţă fizică în majoritatea şcolilor în care activitatea a fost suspendată.”Măsura suspendării activităţii cu prezenţă fizică se menţine şi mâine, 10 ianuarie, în şcoli din următoarele judeţe:         • Brăila: o unitate de învăţământ (structură), în baza hotărârii consiliului de administraţie al unităţii• Iaşi: 8 unităţi de învăţământ, în baza hotărârii consiliului de administraţie al unităţii• Neamţ: 2 unităţi de învăţământ, în baza hotărârii consiliului de administraţie al unităţii”, a mai transmis ministerul.Instituţia a precizat că recuperarea activităţii didactice pentru ziua de 9 ianuarie se va desfăşura în cadrul unui program stabilit la nivelul consiliilor de administraţie ale unităţilor de învăţământ.            Editor :  I.C    
----------------------------------

 Oamenii de știință australieni susțin că au inventat prăjitura care îmbunătățește sănătatea creierului 
Actualitate
2024-01-09T20:09:04+02:00
         Oamenii de știință de la Universitatea New South Wales din Sidney în colaborare cu un patiser au inventat o prăjitură care ar putea îmbunătăți sănătatea creierului. Supranumită "prăjitura de neuitat", aceasta are ingrediente care mențin creierul tânăr, precum scorțișoara, sfecla roșie și uleiul de măsline, transmite euronews.         Un patiser a făcut echipă cu oamenii de știință pentru a inventa o prăjitură care ar putea să îmbunătățească sănătatea creierului. Ingredientele par a fi unele care ar putea fi folosite pentru a face o salată delicioasă.Spanac, turmeric, dovleac, sfeclă roșie sunt doar o parte dintre ingrediente, spune Christopher Thé, patiserul care a realizat prăjitura.Rețeta pentru această "prăjitură de neuitat" include, de asemenea, ingrediente precum ulei de măsline și scorțișoară.         Cu toate acestea, oamenii de știință nu au făcut niciun test clinic pentru a dovedi beneficiile prăjiturii pentru creier, însă echipa de la Universitatea New South Wales (UNSW) din Sydney spune că ingredientele sunt cunoscute pentru îmbunătățirea circulației sângelui și oxigenarea creierului.Ei speră să scoată în evidență "problema larg răspândită a declinului cognitiv în rândul australienilor în vârstă".Sfecla roșie este recunoscută, de exemplu, pentru că ne îmbunătățește fluxul sanguin și protejează rețeaua neuronală. Uleiul de măsline poate diminua biomarkerii bolii Alzheimer, în timp ce mierea este antiinflamatoare, iar afinele pot spori fluxul de oxigen către organele noastre vitale."Există molecule în alimente care au într-adevăr efecte puternice în menținerea sănătății noastre", a declarat Johannes le Coutre, expert în alimentație și sănătate de la UNSW.Le Coutre spune că alimentele sunt un element crucial atunci când vine vorba de prevenirea și tratarea declinului cognitiv."Conștientizarea este în creștere în ultimii 10, 20, 30 de ani în ceea ce privește noțiunea și conceptul de alimente funcționale, de acest tip", a adăugat el.Kaarin Anstey, directorul Institutului Ageing Futures din cadrul UNSW, a precizat într-o declarație că, în mod ideal, oamenii ar trebui să aibă o dietă sănătoasă pe tot parcursul vieții."Dacă o persoană prezintă semne de declin cognitiv, dieta în sine nu îi va îmbunătăți dramatic sănătatea creierului", a spus Anstey."Studiile care au legat dietele mai sănătoase de reducerea riscului de demență au evaluat tiparele de alimentație care, în mod probabil, reflectă felul în care oamenii se hrănesc de mulți ani."Între timp, Thé, care este un patiser experimentat, a declarat că obținerea unui echilibru corect între ingrediente și arome a fost o provocare."Prima variantă pe care am făcut-o avea gust de curry", a spus Thé.Prăjitura a fost creată pentru a sărbători cea de-a 70-a aniversare a organizației caritabile de catering Meals on Wheels, care se adresează în principal generațiilor mai în vârstă.           
----------------------------------

 Rușii care luptă în Ucraina sunt atât de prost echipați încât fură unii de la alții: „Au fost lăsați pe un câmp gol și atât” 
Externe
2024-01-09T20:08:40+02:00
         Soldații ruși de pe frontul din Ucraina sunt atât de prost echipați încât fură haine, rucsacuri și aparate de ras unii de la alții, a declarat soția unui militar pentru Radio Liberty, citat de Insider.         Tatiana, soția unuia dintre soldați, a povestit despre condițiile dure cu care se confruntă militarii ruși atunci când sunt trimiși în Ucraina.Ea a spus că soțul ei, Serghei, s-a alăturat armatei ruse în iulie anul trecut pentru a-și întreține familia, atras de salariile relativ mari pe care Kremlinul le-a introdus pentru a stimula recrutarea.Dar lipsa echipamentului de bază a fost evidentă în timpul sosirii sale pe linia frontului, a declarat Tatiana pentru Radio Liberty.         „Când au fost scoși în prima lor misiune, nici măcar nu aveau lopeți. Au fost pur și simplu lăsați pe un câmp gol și asta a fost. Nu primesc nimic acolo. Fără mănuși, fără lenjerie, fără muniție. Nici măcar nu le-au dat lopeți. Dar le-au dat saci pentru cadavre”, a spus ea.Ea a adăugat că Serghei trebuie să cheltuiască o parte semnificativă din venitul său lunar, care este de aproximativ trei ori mai mare decât cel câștigat ca civil, pe haine și provizii de bază.Unii soldați au rămas și fără telefoaneDin disperare, soldații „jefuiesc de la propriul popor”, a mai spus ea.Ea a spus că și soțului ei i s-a furat totul și a auzit că altora le-au fost furate telefoanele și banii în trenuri în timp ce erau în drum spre unitățile lor.„Unii dintre ei nu pot lua legătura cu nimeni. Ai crede că vor fi toți împreună și apoi se întâmplă asta. Ei fură de la ai lor. Cum se poate așa ceva”, a spus ea.Armata rusă a fost mult timp asaltată de probleme logistice și de corupție, trupele și recruții descoperind că nu au echipamente de bază atunci când ajung pe front.Soțiile și membrii familiilor militarilor au încercat în trecut să atragă atenția asupra condițiilor cu care se confruntă soldații pe linia frontului. În ultimele săptămâni, un grup de soții de militari au organizat proteste la Moscova, cerând armatei să îndepărteze soldații de luptele din prima linie sau să-i demobilizeze.Potrivit rapoartelor, unii recruți sunt obligați să servească și după expirarea contractului lor, iar alte condiții ale acordului pe care îl semnează cu armata rusă, cum ar fi salariul și condițiile, sunt încălcate în mod obișnuit.            Editor :  B.C.    
----------------------------------

 Aleksei Navalnîi a fost plasat în carceră pentru că n-a răspuns la „munca de educare”. El e pus să „facă mișcare” la -32 de grade 
Externe
2024-01-09T20:13:02+02:00
         Opozantul rus Aleksei Navalnîi a fost plasat în carceră la câteva săptămâni după ce a fost transferat într-o colonie penală de maximă securitate din Siberia. Nalalnîi a precizat, conform unui mesaj postat marți pe contul său oficial de X/Twitter că a fost pus în carceră („Șizo”, în jargonul rusesc) imediat după ce a ieșit din carantina în care a fost plasat după transferul la colonia din regiunea Iamalia-Neneția, din nord-vestul Siberiei.         „Tocmai am ieșit din carantină când am aflat că «deținutul Navalnîi a refuzat să se prezinte conform regulamentului, nu a răspuns la munca de educare și nu a tras concluziile corecte referitoare la persoana sa». 7 zile în carceră/Șizo”, se arată în mesajul publicat de Navalnîi pe contul său de X/Twitter. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Navalnîi a prezentat în postare și „un detaliu minunat”: cei aflați într-o celulă normală de închisoare au programată după-amiaza plimbarea din curtea închisorii. „Chiar dacă vorbim despre noapte polară, e mai cald totuși cu câteva grade după-amiaza”.         În schimb, pentru cei aflați în carceră, plimbareae programată la ora 06:30 dimineața.„11 pași de la un zid la altul (pe lungime) și alți trei pași de la un alt zid la altul (pe lateral) - nu e cine știe ce mișcare, dar măcar e ceva, așa că optez pentru plimbare”, a spus Navalnîi, care a precizat că, indiferent de vreme, preferă să îndeplinească această rutină.Plimbarea în curtea închisorii dimineața are loc la temperaturi de circa -32 de grade Celsius. „Niciodată temperatura nu a scăzut sub -32 de grade. Chiar și așa, te poți plimba jumătate de oră, dar asta numai dacă speri să-ți crească un nou nas, urechi și degete”.Opozantul lui Putin își permite chiar să glumească, în aceste condiții:„Nimic nu e mai revigorant decât o plimbare în Iamalia la 6:30 dimineața. Și ce briză răcoroasă bate în curtea închisorii printre zidurile de beton. E pur și simplu - uau!”Navalnîi a adăugat că și-a amintit de scena din filmul „The Revenant”, în care personajul interpretat de Leonardo di Caprio se adăpostește în carcasa unui cal mort pentru a nu muri de frig.„Nu cred că ar merge aici. Ai muri înghețat în 15 minute. Aici, ai avea nevoie de un elefant. Un elefant fierbinte sau la pus la grătar. Dacă ai tăia burta unui elefant abia scos de la cuptor și te-ai strecura înăuntru, ți-ar ține de cald o vreme”, a spus Aleksei Navalnîi în încheierea mesajului despre condițiile din colonia penitenciară din Siberia în care e încarcerat.Opozantul rus, Aleksei Navalnîi, în vârstă de 47 de ani, se află încarcerat în colonia penitenciară IK-3 din Kharp, din districtul autonom Iamalia-Neneția. El a fost condamnat la 19 ani de închisoare în august, după ce a fost găsit vinovat de crearea unei comunități extremiste, finanțarea activităților extremiste și numeroase alte infracțiuni. Navalnîi a petrecut până acum 273 de zile în carceră.            Editor :  M.L.    
----------------------------------

 Mamă şi fiu, găsiţi morți în locuinţa lor din Timișoara 
Actualitate
2024-01-09T19:55:32+02:00
         Două persoane, mamă şi fiu, au fost găsite decedate în apartamentul lor din Timişoara, marţi după-amiaza, medicii legişti negăsind urme de violenţă pe corpurile lor.         Poliţiştii au deschis dosar penal pentru ucidere din culpă, a anunţat Biroul de presă al Poliţiei Timiş.Poliţiştii Secţiei 2 Timişoara au fost sesizaţi că într-un imobil de pe Aleea Sănătăţii au fost găsiţi decedaţi o femeie de 49 de ani şi fiul acesteia de 24 de ani.Echipajul medical sosit la faţa locului nu a identificat urme de violenţă pe corpul victimelor, nici suspiciuni cu privire la cauzele decesului, trupurile fiind transportate la Institutul de Medicină Legală pentru a se stabili cu exactitate cauzele deceselor.Surse judiciare au declarat pentru Agerpres că părinţii femeii au decedat în toamna anului trecut, iar fiul ei avea probleme de sănătate şi probabil că a murit în somn. Femeia s-a spânzurat în locuinţă şi vecinii au anunţat poliţia că aceasta nu mai răspunde şi nici nu a mai fost văzută în ultima perioadă.             Editor :  Liviu Cojan    
----------------------------------

 Ministrul austriac al finanţelor, lăsat fără permis de conducere pentru depăşirea limitei de viteză 
Externe
2024-01-09T19:34:35+02:00
         Ministrul austriac al finanţelor Magnus Brunner a fost lăsat pentru 30 de zile fără permisul de conducere auto din cauza conducerii automobilului de serviciu cu o viteză mult peste limita legală admisă, a anunţat marţi Ministerul Finanţelor de la Viena, potrivit Reuters.         Brunner (51 de ani) conducea sâmbătă dimineaţă automobilul de serviciu marca BMW cu peste 50 km/h peste limita de vizită de 80 km/h în apropierea oraşului Dornbirn, din provincia sa natală Vorarlberg, atunci când poliţia l-a oprit, a explicat Ministerul Finanţelor austriac, confirmând astfel o relatare din cotidianul local Vorarlberger Nachrichten.„În drumul său către o întâlnire privată, ministrul finanţelor Magnus Brunner nu a reuşit să observe indicatorul cu limita de viteză. Ministrul finanţelor regretă acest incident şi prezintă scuze”, a adăugat ministerul citat.În Austria suspendarea de 30 de zile a permisului de conducere auto este pedeapsa pentru depăşirea limitei de viteză legală cu cel puţin 50 km/h, cu excepţia interiorului oraşelor, unde pedeapsa se aplică pentru depăşirea limitei de viteză legală cu cel puţin 40 km/h, precizează Reiters, citată de Agerpres.Acesta nu a fost primul incident auto în care este implicat Brunner. În urmă cu un an, el a fost spitalizat cu o rană la cap după un accident pe un scuter electric în Viena, pentru care a fost vinovat întrucât nu a fost atent la un viraj.             Editor :  Liviu Cojan    
----------------------------------

 Marcel Ciolacu: Sunt pregătit să lucrez împreună cu noul premier al Franței pentru a consolida parteneriatul strategic 
Actualitate
2024-01-09T18:57:41+02:00
         Premierul Marcel Ciolacu l-a felicitat pe Gabriel Attal pentru numirea sa ca premier al Franţei şi a adăugat că este pregătit să lucreze împreună cu acesta pentru consolidarea parteneriatului strategic bilateral, atât la nivel economic, cât şi sectorial, potrivit News.ro.         „Felicitări lui Gabriel Attal pentru nominalizarea şi numirea sa ca prim-ministru al Franţei. Sunt pregătit să lucrez împreună cu acesta pentru a consolida parteneriatul nostru strategic, la nivel economic şi sectorial. Sprijin puternic pentru intensificarea cooperării noastre în cadrul UE şi NATO”, a scris Marcel Ciolacu, marţi pe reţeaua X.Preşedintele francez Emmanuel Macron l-a numit premier pe Gabriel Attal, care, la vârsta de 34 de ani, devine cel mai tânăr şef de Guvern al celei de a cincea Republici, relatează Le Monde.Gabriel Attal, un ministru efemer al Educaţiei, de stânga şi din cadrul majorităţii prezidenţiale, urmează să încerce să insufle o nouă dinamică în al doilea mandat de cinci ani al lui Emmanuel Macron.            Editor :  M.B.    
----------------------------------

 Accident grav în Bacău: Doi copii au murit. Șoferul mergea pe șosea cu cauciucuri de vară 
Actualitate
2024-01-09T19:45:32+02:00
         Doi copii au murit în urma unui accident rutier în care au fost implicate opt persoane și care s-a produs, marţi, pe Drumul European 85, în judeţul Bacău.          ACTUALIZARE Doi copii au murit în urma accidentului, a declarat purtătorul de cuvânt al Inspectoratului pentru Situaţii de Urgenţă (ISU) Bacău, Ema Tereş.„La sosirea forţelor de intervenţie, doi minori se aflau în stop cardiorespirator. Din nefericire, în ciuda eforturilor depuse de echipajele medicale, a fost declarat decesul acestora. Celelalte şase victime implicate în accident sunt conştiente, cu multiple traumatisme, fiind preluate de către ambulanţele SMURD şi SAJ, în vederea transportului către unitatea spitalicească”, a precizat oficialul ISU Bacău.Un conducător auto de 28 de ani, din județul Vrancea în timp ce conducea un autoturism echipat cu anvelope de vară, pe sensul de mers Bacău - Adjud, a pierdut controlul directiei, a pătruns pe contrasens și a părăsit partea carosabilă intrând în coliziune cu un arbore. În autoturism se mai aflau trei adulți și patru minori.         Șoferul și pasagerul care era lângă acesta sunt răniți grav, ceilalți doi minori, de un an și șase ani, sunt răniți ușor, iar alte două femei, de 23 și 28 de ani sunt și ele rănite ușor.Traficul a fost blocat pe ambele sensuri pentru intervenție.Conducătorul auto a fost testat cu aparatul etilotest și drugtest, rezultatul fiind negativ.            Părinții care au copii la creșă sau la grădiniță pot primi până la 1.500 de lei           Cornel Dinicu încearcă sa dea vina pe copii pentru incendiul de la Ferma Dacilor           O mamă și cei 7 copii ai ei au ajuns la spital în stare gravă           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor       ȘTIRE INIȚIALĂ „În urmă cu câteva momente, pompierii băcăuani au fost solicitaţi să intervină în comuna Răcăciuni, pe E85, în urma unui apel care anunţa producerea unui accident rutier. De urgenţă, la locul indicat s-a deplasat o autospecială de stingere cu apă şi spumă, o descarcerare, o ambulanţă SMURD, o ambulanţă TIM, o ambulanţă Transport Victime Multiple şi trei ambulanţe SAJ”, a transmis, marţi, ISU Bacău.  Sursa citată a precizat că în accidentul rutier este implicat un autoturism în care se aflau opt persoane (patru adulţi şi patru copii).Doi minori, în vârstă de un an, respectiv trei ani, se află în stop-cardio respirator. Celelalte șase persoane implicate sunt conștiente, cu multiple traumatisme.Intervenţia echipajelor de la faţa locului este în plină desfăşurare.            Editor :  B.C.    
----------------------------------

 Un judecător din dosarul Qatargate intră în politică: "Decât să critic, ce-ar fi să-mi suflec mânecile?" 
Externe
2024-01-09T18:51:24+02:00
         Michel Claise, fost judecător de instrucţie în dosarul "Qatargate", a anunţat marţi că va candida la alegerile parlamentare, care vor avea loc în Belgia pe 9 iunie, transmite AFP. După scandalul care a zguduit Parlamentul European, Claise, care s-a pensionat recent, la vârsta de 68 de ani, a afirmat că doreşte să îşi continue "lupta pentru justiţie" dintr-o funcţie politică.Fostul magistrat este pe locul al treilea pe lista pentru circumscripţia din Bruxelles a partidului de centru DéFI, care are în prezent doi deputaţi."Mi-am spus că decât să continui să critic lumea politică, aşa cum am făcut până acum, ce-ar fi să-mi suflec mânecile?" a declarat Claise pentru AFP.Ca judecător, acesta era specializat în combaterea corupţiei şi a infracţiunilor financiare şi a afirmat că este "îngrozit de mai mulţi ani" de creşterea puterii organizaţiilor infracționale, în timp ce "lumea politică nu doar că nu reacţiona, ci mai mult, reducea forţa de luptă împotriva fenomenului".Claise susţine ideea unui "plan Marshall de refacere a justiţiei belgiene", care după părerea sa este "subfinanţată grav".         "Mă lupt de ani de zile pentru crearea unui secretariat de stat pentru combaterea criminalităţii financiare", a reamintit el, adăugând că "ceea ce contează pentru mine este să pot, în cadrul campaniei şi al pregătirii programului, să fac publicul să conștientizeze importanţa acestor lupte".În ceea ce privește dosarul Qatargate, în care Qatarul a fost acuzat că a oferit bani şi cadouri pentru a-şi asigura un tratament favorabil în Parlamentul European, judecătorul s-a recuzat în iunie 2023 din cauza unui posibil conflict de interese.După un an de la izbucnirea scandalului, ancheta pare să întâmpine probleme. Avocaţii eurodeputatei Eva Kaili din Grecia, incupată în dosar, au cerut Curţii de Apel din Bruxelles să verifice legalitatea procedurii în cadrul unui proces în genul celor de instrucţie.Claise susţine că nu este deloc îngrijorat, dar refuză să facă alte comentarii. El vorbeşte despre numeroasele "enormităţi, fake news, manipulări apărute în legătură cu dosarul" şi insistă că "dosarele se soluționează în instanţe".În decembrie 2022, în dosar au avut loc mai multe arestări, iar la Bruxelles au fost confiscate valize şi genţi cu 1,5 milioane de euro cash de la Kaili şi de la fostul europarlamentar italian Pier Antonio Panzeri. Anchetatorii bănuiesc că în Parlamentul European s-au primit bani în schimbul unor decizii sau luări de poziţie în favoarea Qatarului şi a Marocului.Guvernele de la Doha, respectiv Rabat au negat cu fermitate că ar fi plătit pentru astfel de demersuri.În afară de Kaili şi Panzeri, în dosar au mai fost inculpaţi alţi cinci suspecţi. Niciunul din aceştia nu se află în prezent în arest.             Editor :  Andreea Smerea    
----------------------------------

  Galerie Foto  Scandal într-o școală din Suceava, după ce elevii ar fi primit uniforme "reciclate" 
Actualitate
2024-01-09T18:47:26+02:00
         Este scandal într-o școală din Suceava, după ce elevii ar fi primit uniforme "reciclate". Părinții copiilor se consideră înșelați după ce au descoperit că, în spatele ecusonului personalizat cusut pe pieptul uniformelor, se ascund, de fapt, emblemele altor școli din județ. "Au primit uniforme de la generațiile trecute", acuză unul dintre părinți, citat de Monitorul de Suceava. Directorul școlii e convins că la mijloc e o neînțelegere și spune că va încerca să lămurească situația.         Incidentul a avut loc la Școala Gimnazială Zvoriștea, din județul Suceava. Pentru uniforma școlară - un tricou de tip polo cu mânecă lungă și un altul cu mânecă scurtă - părinții au plătit între 90 și 130 de lei.Recent, aceștia au descoperit cu stupoare că sub ecusonul personalizat al Școlii Gimnaziale Zvoriștea se ascund embleme aparținând școlii din Volovăț sau școlii din Bănești, Fântânele. Acum părinții se consideră înșelați de firma care le-a vândut uniformele.    Sursa foto: Monitorul de Suceava   Deschide galeria foto        Sursa foto: Monitorul de SuceavaSursa foto: Monitorul de SuceavaSursa foto: Monitorul de Suceava,              "La mine s-a descusut puțin la spălat și, când am vrut să văd ce s-a întâmplat, dacă s-a agățat sau nu a fost cusută bine, am văzut că mai era o emblemă și am anunțat colegii din clasă. Când au verificat, mulți dintre ei au văzut că au două embleme", a scris unul dintre părinți pe rețelele sociale."Măcar dacă aveau bunul-simț să scoată cealaltă emblemă și nu știam nimic. Dar vorba aia, dă-i să meargă, că noi tăcem”, a comentat un alt părinte."De asta am plătit și cusutul emblemei, ca să avem surprize de genul..."; "Așa ceva! Au plătit părinții pentru boarfe de la alte școli..."; "Măcar dacă aveau bunul-simț să scoată cealaltă emblema și nu știam nimic. Dar vorba aia, dă-i să meargă că noi tăcem"; "Au primit uniforme de la generațiile trecute"- au fost reacțiile altor părinți la situație.Contactat de jurnaliștii de la Monitorul de Suceava, directorul Școlii Gimnaziale din Zvoriștea este convins că la mijloc este o neînțelere și spune că părinții nu i-ar fi sesizat neregulile."Uniformele au fost făcute de o firmă care a cusut și pentru alte școli, poate de aceea acest incident. E o firmă recomandată de părinți”, a menționat Gelu Ioan Tomescu, directorul Școlii Gimnaziale Zvoriștea.În total, au fost comandate peste 500 de astfel de uniforme, pentru toți elevii din comună.             Editor :  Izabela Zaharia    
----------------------------------

 Trei elevi în clasa a X-a și a XI-a din Vaslui, voluntari SMURD, au salvat un bărbat căzut pe stradă care suferise un infarct miocardic 
Actualitate
2024-01-10T11:51:43+02:00
         Trei elevi ai Liceului „Mihail Kogălniceanu” Vaslui, voluntari în cadrul SMURD, au acordat primul ajutor unui bărbat căzut pe stradă care suferise un infarct miorcardic.         Potrivit reprezentanţilor Inspectoratului pentru Situaţii de Urgenţă (ISU) Vaslui, bărbatul a căzut în apropierea sediului Goscom, iar trei elevi, aflaţi în zonă, au văzut cele întâmplate, au traversat imediat strada, au evaluat victima şi au început să îi acorde primul ajutor, concomitent apelând şi numărul unic pentru situaţii de urgenţă 112.„Elevii au relatat dispecerului de serviciu că bărbatul se află în stop cardiorespirator, la faţa locului fiind trimis de urgenţă echipajul şi ambulanţa SMURD pentru terapie intensivă mobilă. Aşa cum au învăţat la cursurile de prim-ajutor, voluntarii SMURD au început manevrele de resuscitare şi au continuat până la sosirea ambulanţei. În cel mai scurt timp posibil, ambulanţa SMURD a ajuns la faţa locului, echipajul continuând manevrele de resuscitare. După ce a fost stabilizat, bărbatul a fost transportat la Unitatea de Primiri Urgenţe din cadrul Spitalului Judeţean de Urgenţă Vaslui”, a declarat purtătorul de cuvânt al ISU Vaslui, Marius Stanciu.Cei trei voluntari se numesc Maria Ignat (16 ani), Ianis Bologa (17 ani) şi Ştefan Gherghe sunt elevi în clasele a-X-a respectiv a-XI-a din cadrul LMK Vaslui, aceştia devenind voluntari SMURD în anul 2023.„Chiar dacă elevii aveau emoţii şi se temeau să nu fi greşit în vreun fel, reacţie firească, având în vedere că aceasta a fost prima intervenţie într-o situaţie de urgenţă reală, doctorul coordonator de pe ambulanţa SMURD a fost încântat de intervenţia tinerilor salvatori, medicul declarând că voluntarii au acţionat ca la carte, mărind considerabil şansele de supravieţuire a pacientului, prin acţiunea energică şi sigură de până la sosirea echipajului de terapie intensivă mobilă”, a mai spus reprezentantul ISU Vaslui.Pacientul este internat la Terapie Intensivă.            Editor :  Liviu Cojan    
----------------------------------

 Un viceprimar și doi directori, arestați după ce zeci de mii de locuitori din regiunea Moscova au rămas fără căldură 
Externe
2024-01-09T18:25:51+02:00
         Un oficial din regiunea Moscova și doi directori de la o uzină militară au fost reținuți din cauza unei avarii la o centrală termică, defecțiune care a dus la întreruperea căldurii în zona din apropierea capitalei ruse, a declarat marți Comisia de Investigații a Rusiei, în condițiile în care temperaturi foarte scăzute se înregistează în mare parte a țării, relatează The Moscow Times.         Cel puțin 21.000 de persoane au rămas fără căldură în orașul Podolsk joia trecută, când centrala termică gestionată de uzina Klimovsk, unde se produce muniție, a explodat. Autoritățile regionale au susținut că nu au control în ceea ce privește funcționarea centralei, deoarece este un sit militar.Comisia de Investigații a Rusiei, care anchetează problemele majore, a declarat că viceprimarul din Podolsk a fost acuzat de abuz de putere atunci când a eliberat o autorizație de funționare pentru centrala termică din cadrul uzinei militare.„Știind că ar fi fost necesară verificarea echipamentului pentru sezonul de încălzire și având cunoștință de probleme tehnice ale acesteia, viceprimarul a semnat totuși autorizația de funcționare pentru perioada 2023-2024 și a eliberat un certificat. În cele din urmă, s-a produs accest indicent”, se spune în comunicatul comisiei, care nu a dezvăluit numele viceprimarului reținut, dar potrivit unor informații ar fi vorba de Roman Ryazantsev, în vârstă de 42 de ani.         Directorul general al uzinei unde se produce muniție, și șeful centralei termice au fost de asemenea reținuți sub acuzația de încălcare a standardelor de siguranță, a adăugat comisia.Arestările au avut loc la o zi după ce Kremlinul a anunțat că președintele Vladimir Putin a „preluat personal controlul” asupra anchetei cu privire la întreruperea generalizată a căldurii în regiunea Moscovei.Marți, purtătorul de cuvânt al Kremlinului, Dmitri Peskov, a recunoscut că sistemul de utilități din Rusia suferă din cauza echipamentelor vechi și a promis că acesta va fi modernizat.Locuitorii din Podolsk și din alte orașe din regiunea Moscovei, unde au fost raportate întreruperi similare, i-au cerut lui Putin și autorităților locale să reia cât mai repede alimentarea cu agent termic în locuințele lor.            Editor :  Liviu Cojan    
----------------------------------

 Avaria de la rețeaua de termoficare din București a fost rezolvată. Urmează să fie reluată furnizarea căldurii 
Actualitate
2024-01-09T18:37:37+02:00
         Compania Termoenergetica anunţă că au fost finalizate sudurile pentru reparaţia avariei produse pe Şoseaua Grozăveşti, care a lăsat 1.000 de blocuri din Capitală fără apă caldă și căldură. Furnizarea agentului termic urmează să fie reluată în cursul serii de marţi.         "Echipele companiei au finalizat sudurile necesare reparaţiei avariei produsa pe Şoseaua Grozăveşti, la Magistrala Griviţa - diametrul de 1.000 mm, care a impus în această dimineaţă sistarea furnizării agentului termic pentru apă caldă şi încălzire pentru aproximativ 1.000 de blocuri. Se execută manevrele de încărcare a magistralei urmând ca în cursul acestei seri să fie puse în funcţiune punctele termice afectate şi să fie reluată furnizarea agentului termic pentru apa caldă şi căldură. Ne cerem scuze pentru disconfortul creat şi vă mulţumim pentru înţelegere", transmite compania, pe Facebook.Termoenergetica a anunţat marţi, în jurul orei 12,00, că furnizarea agentului termic pentru apă caldă şi încălzire va fi sistată pentru aproximativ 1.000 de blocuri din Sectorul 1 şi parţial din Sectoarele 2, 5 şi 6 până miercuri, ora 23,30, pentru remedierea unei avarii produse la Magistrala Griviţa pe Şoseaua Grozăveşti.În Sectorul 2 zonele afectate sunt: Şoseaua Ştefan cel Mare şi Bulevardul Lacul Tei, în sectorul 5 Calea 13 Septembrie, Şoseaua Panduri, Spitalul Municipal, precum şi Strada Nicolae Filimon, Calea Griviţei, Bulevardul Constructorilor şi complexele studenţeşti "Leu" şi "Regie" din Sectorul 6.Potrivit ministrului Energiei, Sebastian Burduja, CET Grozăveşti a fost oprită forţat, pentru că nu mai are cum să livreze agentul termic, din cauza avariei majore la Magistrala Griviţa."La nivelul Bucureştiului ne-a fost semnalată o avarie majoră la Magistrala Griviţa, avarie care va afecta atât locuitorii Sectorului 1, cât şi o parte a locuitorilor Sectorului 2. Mai mult, am fost nevoiţi să oprim forţat CET Grozăveşti, pentru că nu are cum să mai livreze agentul termic. Oprirea forţată a unui CET de asemenea dimensiuni în condiţii de ger creşte pericolul de îngheţ în instalaţii cu potenţiale consecinţe dezastruoase asupra echipamentelor care se pot efectiv "sparge". Echipele de la ELCEN au luat deja măsuri rapide pentru a preveni o situaţie de îngheţ. Oprirea forţată a centralei înseamnă şi reducerea producţiei, cu impact asupra situaţiei economico-financiare a societăţii", a spus Burduja, conform unui comunicat al ministerului.            Editor :  I.C    
----------------------------------

 Boloș: Peste 4,2 milioane de facturi trimise prin e-Factura. Principalele 3 greșeli pe care le fac utilizatorii 
Economie
2024-01-09T18:12:45+02:00
         Ministrul Finanțelor, Marcel Boloș, spune că modulul e-Factura nu are probleme de funcționare ci că, după ce în sistem au fost trimise peste 4,2 milioane de facturi, a observat că sunt 3 greșeli pe care le fac mulți utilizatori și care le provoacă probleme. Boloș a spus la Digi24 că a vorbit deja cu echipa tehnică pentru a rezolva una dintre acestea.                     Taxe suplimentare pentru concediile medicale           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       „Modulul e-Factura nu are probleme de functionalitate. Funcționează fără niciun fel de întrerupere. Numărul facturilor, actualizat, a depășit astăzi 4,2 milioane. Avem o valoare a facturilor înregistrate de 19 miliarde de lei. E un lucru extraordinar de bun pentru țară”, a spus Boloș.Ministrul a vorbit despre greșelile pe care le fac de obicei utilizatorii acestui modul.„S-au remarcat 3 tipuri de greșeli pe care frecvent le fac utilizatorii. După ce au apăsat „Trimite”, nu așteaptă ca factura electronică să fie trimisă și tot apasă de nenumărate ori, iar din această cauză apare în sistem emisă de mai multe ori factura electronică.         A doua: ca să corecteze codul fiscal, trebuie să facă factură de stornare. Această chestiune care ține de stornare și de numărul mare de stornări e destul de neconfortabilă. Trebuie să înțeleagă utilizatorii că o factură încărcată în sistem rămâne acolo și se contabilizează la TVA, pe care urmează fie să-l deducă sau să-l colecteze.A treia chestiune: sistemele informatice terțe, cele prin care se asigură transmiterea în modulul e-Factura, sistemele informatice proprii, acelea de multe ori, la interoperabilitatea cu e-Factura, pot da erori”, a explicat ministrul.El a vorbit și despre măsurile pe care vor să le ia autoritățile pentru a-i ajuta pe utilizatori.„În momentul în care vor apăsa „Trimite” de mai multe ori și este același exemplar de factură, să-l respingem și să nu ajungem cu această încărcare repetată. Azi am avut discuții cu colegii pe partea tehnică și am hotărât să anulăm trimiterile repetate din greșeala utilizatorului, ca să nu ajungem în situația în care avem facturi încărcate în repetate rânduri”, a spus Boloș.Ministrul a spus că nu există posibilitatea ca firmele neplătitoare de TVA să fie exceptate de la acest sistem.„Suntem a 4-a țară care a primit dreptul de a implementa modulul e-Factura din considerentul evaziunii fiscale ridicate și al situării țării într-un clasament nu chiar onorabil. Nu există astfel de excepții. Decizia Comisiei Europene nu permite asta. E-Factura are o serie de implicații ulterioare. Intenționăm ca de la 1 iulie decontul de TVA să fie precompletat și să fie trimis la contribuabili în SPV (Spațiul Privat Virtual), astfel încât să punem în format digital și acest decont foarte important”, a mai spus Boloș.            Editor :  M.B.    
----------------------------------

 O telegondolă s-a prăbușit într-o stațiune de schi din Austria. Patru persoane au fost grav rănite 
Externe
2024-01-09T18:03:24+02:00
         Patru persoane au fost grav rănite după ce o telegondolă s-a prăbușit în stațiunea de schi Hochoetz din Tirol, în vestul Austriei, potrivit BBC.         Telegondola s-a prăbușit după ce un copac ar fi căzut pe instalația de cablu, marți dimineață.Operațiunea de salvare a fost extrem de dificilă, deoarece panta de sub gondolă era foarte abruptă.Din primele informații, victimele sunt cetățeni danezi.         Poliția a declarat că nu există dovezi ale vreunei erori umane sau ale unei defecțiuni tehnice.„Telegondola s-a prăbușit într-o zonă foarte pietroasă, deși lanțul de salvare a funcționat foarte bine. Salvatorii au ajuns imediat la fața locului, dar zona era greu accesibilă, iar elicopterele nu au putut ajunge acolo foarte ușor”, a declarat un reprezentant al companiei de telecabine.Zeci de alte gondole erau atașate de calbu în momentul accidentului, dar niciuna nu a fost afectată de accident.            Editor :  B.C.    
----------------------------------

 Președintele Senatului din Italia: Executarea salutului fascist nu reprezintă neapărat întotdeauna o crimă 
Externe
2024-01-09T17:55:12+02:00
         Preşedintele Senatului italian, Ignazio La Russa, a afirmat că executarea salutului fascist nu reprezintă neapărat întotdeauna o crimă, pe fondul scandalului creat după ce duminică circa 1.000 de participanţi la o ceremonie comemorativă la Roma au făcut acest gest, relatează marţi ANSA. La Russa este membru fondator al partidului Fratelli d'Italia (Fraţii Italiei) al şefei guvernului, Giorgia Meloni, la originea căruia se află Mişcarea socială italiană neofascistă."Incertitudinea în ce priveşte (a considera ca având caracter penal) anumite gesturi în cazul unor comemorări nu contribuie la rezolvarea problemei", a declarat presei La Russa.Potrivit preşedintelui Senatului italian, în momentul de faţă există "decizii conflictuale" privind caracterul penal al acestor gesturi, dar în scurt timp Curtea Supremă este de aşteptat să se pronunţe la rândul ei cu privire la infracțiunea de apologie a fascismului.El a asigurat că FdI nu a avut nimic de-a face cu cele petrecute la ceremonia de duminică, la care a fost comemorat masacrul de la Acca Larentia din 1978, în care doi membri ai aripii de tineret a MSI, în vârstă de 13 şi respectiv 17 ani, au fost împuşcaţi mortal, se crede că de militanţi de extrema stângă, în faţa sediului din Roma al partidului, pe o stradă ce poartă numele unei zeităţi romane.Un al treilea membru al MSI, în vârstă de 19 ani, a fost rănit mortal de un glonte rătăcit în cursul ciocnirilor cu poliţia care au urmat decesului celor doi.Ministrul de Interne italian Matteo Piantedosi a afirmat în ce-l priveşte marţi, într-o audiere în comisia extraordinară a Senatului împotriva intoleranţei, rasismului, antisemitismului şi incitării la ură şi violenţă, că executarea salutului fascist de participanţi la comemorarea de duminică este "fără îndoială" un motiv de "indignare"."Este contrar culturii noastre", a spus ministrul, adăugând însă că "interzicerea demonstraţiilor este contraproductivă".Mai devreme marţi, Partidul Democrat (PD, opoziţia de centru-stânga) a anunţat că a depus un proiect legislativ vizând întărirea măsurilor de combatere a promovării şi glorificării ideologiei şi simbolurilor fasciste, ceea ce constituie deja o infracţiune în Italia.                    Editor :  Andreea Smerea    
----------------------------------

 Banca Mondială a revizuit în jos estimările privind evoluţia economiei româneşti din 2023 şi până în 2025 
Economie
2024-01-09T17:43:50+02:00
         Economia românească a înregistrat în 2023 un avans de 1,8%, cu 0,8 puncte procentuale mai puţin decât se estima anterior, conform celui mai recent raport privind "Perspectivele Economice Globale" (Global Economic Prospects), publicat marţi de Banca Mondială, scrie Agerpres.         Au fost revizuite în jos şi estimările privind evoluţia economiei româneşti în 2024 şi 2025, când creşterea reală a PIB-ului ar urma să fie de 3,3%, respectiv 3,8%. Comparativ, în luna iunie a anului trecut, Banca Mondială prognoza pentru România o creştere de 3,9% în 2024 şi de 4,1% în 2025.La nivel mondial, Banca Mondială a avertizat, marţi, că în 2024 economia mondială va încetini pentru al treilea an consecutiv. Instituţia financiară cu sediul la Washington prognozează că Produsul Intern Brut mondial va înregistra un avans de 2,4% în acest an, după o creştere de 2,6% în 2023, una de 3% în 2022 şi de 6,2% în 2021, când a avut loc o revenire după terminarea pandemiei.Asta ar face creşterea economică mondială înregistrată în perioada 2020 - 2024 mai slabă decât cea consemnată în anii din preajma crizei financiare globale 2008 - 2009, a crizei financiare asiatice de la finele anilor '90 şi a încetinirii de la începutul anilor 2000, a declarat adjunctul economistului şef de la banca Mondială, Ayhan Kose.         Dacă excludem contracţia economică provocată de pandemie în 2020, creşterea din acest an ar urma să fie cea mai slabă de după criza financiară din 2009, subliniază Banca Mondială. Raportul publicat marţi prognozează că în 2025 avansul economiei mondiale va accelera până la 2,7%, dar şi în acest caz cifrele au fost revizuite în jos faţă de estimarea de 3% din luna iunie a anului trecut, motivul principal fiind încetinirile înregistrate de economiile avansate.În acest condiţii, obiectivul Băncii Mondiale de a elimina sărăcia extremă până în 2030 pare a fi imposibil de atins, în condiţiile în care activitatea economică este ţinută pe loc de conflictele geopolitice."În absenţa unei modificări majore de direcţie, deceniul 2020 va intra în istorie drept deceniul oportunităţilor irosite", a avertizat economistul şef al Grupului Băncii Mondiale, Indermit Gill.Banca Mondială precizează că o modalitate pentru stimularea creşterii economice, în special în ţările emergente şi în curs de dezvoltare, ar fi accelerarea investiţiilor anuale de aproximativ 2.400 miliarde de dolari necesare pentru a face tranziţia la energia curată şi adaptarea la schimbările climatice.Instituţia financiară a studiat efectele unei accelerări a investiţiilor cu cel puţin 4% pe an şi a descoperit că impulsionează creşterea veniturilor per-capita, producţia în sectoarele manufacturier şi serviciilor şi, totodată, îmbunătăţeşte poziţia fiscală a ţărilor. Însă, astfel de accelerări cer reforme comprehensive, inclusiv reforme structurale pentru a majora comerţul şi fluxurile financiare transfrontaliere, precum şi îmbunătăţiri în domeniile politicilor fiscale şi monetare.                
----------------------------------

 Tragedia de la Odorheiu Secuiesc: Eleva care a fost grav rănită după prăbușirea internatului a murit 
Actualitate
2024-01-09T17:43:56+02:00
         Eleva care a fost rănită grav în urma prăbuşirii zidului de la internatul Liceului „Tamasi Aron” din Odorheiu Secuiesc, în data de 18 decembrie 2023, s-a stins din viaţă, marţi, la Secţia ATI Copii a Spitalului Clinic Judeţean de Urgenţă (SCJU) Târgu Mureş, transmite Agerpres.         „Astăzi, în jurul orei 15,30, eleva internată la Secţia ATI Copii a Spitalului Clinic Judeţean de Urgenţă Târgu Mureş a încetat din viaţă. Medicii din Târgu Mureş au făcut tot ceea ce este omeneşte posibil pentru a o salva”, a declarat, pentru Agerpres, purtătorul de cuvânt al SCJU Târgu Mureş, Mariana Negoiţă.În data de 20 decembrie, Parchetul de pe lângă Curtea de Apel Târgu Mureş a pus în mişcare acţiunea penală faţă de administratorul societăţii ce realiza lucrările la clădirea aparţinând internatului, pentru trei infracţiuni: una prevăzută în legea specială, Legea 10/1995 privind calitatea în construcţii, respectiv infracţiunea prevăzută de art. 35 alineatele 1 şi 3, şi două infracţiuni, de ucidere din culpă şi vătămare corporală din culpă.„S-a reţinut în sarcina inculpatului că a efectuat lucrări de săparea unui şanţ chiar lângă zidul clădirii internatului, lucrare care nu era autorizată şi, aşa cum ştiţi, urmare prăbuşirii sitului a rezultat decesul unui elev şi vătămarea corporală altor trei eleve”, a declarat presei purtătorul de cuvânt al Parchetului de pe lângă Curtea de Apel Târgu Mureş, Gianina Oreviceanu.Un alt elev a murit         Procurorii au anunţat că, în data de 18 decembrie, în jurul orei 16,00, un perete al clădirii internatului Liceului „Tamasi Aron” din Odorheiu Secuiesc s-a prăbuşit, un elev pierzându-şi viaţa şi alte trei eleve fiind rănite, dintre care una foarte grav.„La acel moment, în corpul de clădire se aflau patru elevi ai internatului, aceştia fiind prinşi sub dărâmături. La faţa locului s-au luat măsuri de salvare a celor patru elevi, din păcate unul dintre ei decedând. Este vorba despre o persoană de sex masculin, în vârstă de 17 ani, diagnosticul medicilor fiind stop cardio-respirator, moarte violentă prin strivire. O altă victimă de sex feminin, în vârstă de 17 ani, a fost transportată de urgenţă la Târgu Mureş, în prezent starea acesteia fiind critică. Celelalte două eleve se află internate la Spitalul Municipal Odorheiu Secuiesc, primind îngrijiri medicale”, a precizat, la acel moment, purtătorul de cuvânt al Parchetului de pe lângă Curtea de Apel Târgu Mureş.Administratorul societăţii care realiza lucrări la internatul Liceului "Tamasi Aron" din Odorheiu Secuiesc a fost plasat sub control judiciar pentru o perioadă de 60 de zile.            Editor :  B.C.    
----------------------------------

 Serghei Șoigu spune că armata ucraineană a pierdut până acum peste 215.000 de militari 
Externe
2024-01-09T17:32:04+02:00
         Kremlinul a promis că este decis să facă „totul” pentru a opri bombardamentele ucrainene asupra provinciei ruse Belgorod, învecinată cu Ucraina şi care este ţinta a numeroase atacuri ale armatei ucrainene în urma bombardamentelor ruse asupra unor ţinte din interiorul Ucrainei. Comentând la Moscova asupra operaţiunilor militare din Ucraina, ministrul rus al apărării, Serghei Şoigu, a spus la o reuniune cu ofiţerii superiori din armata rusă că aceasta a preluat din nou „iniţiativa strategică pe toată linia frontului”, în ciuda lipsei unor câştiguri teritoriale majore după eşecul contraofensivei ucrainene, informează France Presse, preluată de Agerpres.         Potrivit guvernatorului regiunii Kursk, o femeie a fost ucisă de schijele unui obuz ucrainean lansat asupra unui sat din apropierea graniţei. De asemenea, două drone ucrainene au lovit în aceeaşi regiune o instalaţie petrolieră, provocând un incendiu şi trei răniţi.„Gruparea de trupe ruse reduce metodic potenţialul de luptă al Forţelor Armate ale Ucrainei. Anul trecut inamicul a pierdut peste 215.000 de oameni şi 28.000 de unităţi de armament”, a susţinut ministrul rus al Apărării, Serghei Șoigu.Șoigu a spus despre politicienii de la Kiev că, la insistenţele „patronilor lor occidentali”, trimit soldaţii la moarte şi caută în orice mod să completeze rândurile armatei ucrainene. „În pofida epuizării resurselor umane ale formaţiunilor ucrainene şi lipsei de rezultate pe câmpul de luptă, Statele Unite încearcă cu sânge rege să-şi realizeze ambiţiile de leadership mondial cu preţul vieţilor ucrainene”, a acuzat ministrul rus.         La rândul său, purtătorul de cuvânt al preşedintelui rus Vladimir Putin, Dmitri Peskov, a acuzat Kievul la briefingul său de presă zilnic că atacă deliberat populaţia civilă cu armele furnizate de Occident, amintind de atacul din 30 decembrie care a ucis 25 de persoane şi a rănit alte peste o sută în capitala regională a provinciei ruse Belgorod.„Armata noastră va face tot ce-i stă în putere pentru ca, mai întâi, să reducă la minimum riscul, iar apoi să-l elimine complet”, a mai spus Peskov, referindu-se la bombardamentele ucrainene din regiunile de graniţă, intensificate odată cu multiplicarea şi creşterea în intensitate a atacurilor ruseşti cu drone şi rachete asupra unor ţinte din diverse părţi ale Ucrainei.După eşecul contraofensivei ucrainene, tonul a devenit mai optimist la Moscova, în pofida pierderilor importante de pe front, estimate de SUA la circa 315.000 de soldaţi ruşi morţi sau răniţi. Armata rusă a revenit în ofensivă în toamna anului trecut, mai ales în jurul oraşului Avdiivka în regiunea Doneţk, dar înaintările sale au fost minore şi Kievul susţine că provoacă pierderi grele inamicului.Prin urmare, linia frontului rămâne aproximativ neschimbată din toamna anului 2022, când Ucraina a recuperat într-o contraofensivă cea mai mare parte din provincia nord-estică Harkov, iar ameninţarea unei alte contraofensive în sud a determinat trupele ruse să se retragă peste Nipru din partea de nord a provinciei Herson.Ucraina are în prezent o dezbatere internă intensă asupra unui nou val de mobilizare pentru a înlocui pierderile de pe front şi unii veterani epuizaţi după aproape doi ani de război. Preşedintele ucrainean Volodimir Zelenski a anunţat luna trecută că armata, care a suferit mari pierderi şi greu mai găseşte voluntari, a propus mobilizarea a încă 450.000-500.000 de soldaţi pentru a putea face faţă celor circa 600.000 de soldaţi ruşi desfăşuraţi în teritoriile ucrainene ocupate. Fostul ministru ucrainean de interne şi fost procuror general, Iuri Luţenko, a apreciat săptămâna aceasta că guvernul de la Kiev ar trebui să dezvăluie populaţiei pierderile umane suferite de armata ucraineană, chiar dacă aceasta ar provoca un „șoc”.            Editor :  M.L.    
----------------------------------

 Medicii legiști au anunțat de ce a murit agentul SASS din Alba. Avea doar 31 de ani și i s-a făcut rău imediat după ce a ieșit din tură 
Actualitate
2024-01-09T17:24:54+02:00
         Tânărul agent de la structura de intervenţie de la Penitenciarul Aiud care a decedat luni, după ce a ieşit din tură, a murit în urma unui infarct miocardic, potrivit autopsiei.         În vârstă de 31 de ani, Alexandru-Cristian D. S-a simţit rău imediat după ce a ieşit din serviciu, în faţa Penitenciarului. Transportat la spital, a intrat în stop cardiorespirator şi nu a răspuns manevrelor de resuscitare.Potrivit purtătorului de cuvânt al Inspectoratului de Poliţie Judeţean Alba, Luminiţa Prodan, în cauză a fost deschis un dosar penal sub aspectul uciderii din culpă, in rem.Aceasta a menţionat, pentru Agerpres, că nu există suspiciuni cu privire la o moarte violentă.         De altfel, potrivit concluziilor medico-legale, rezultate marţi în urma efectuării necropsiei, s-a stabilit că moartea tânărului a fost provocată de un infarct.Agentul lucra de un deceniu la structura de la Penitenciarul Aiud.„Unul dintre tinerii mei colegi, un tânăr care a crescut sub ochii mei, un tânăr pe care l-am îndrumat şi sfătuit, alături de care am participat la zeci de misiuni, împreună cu care am mâncat la aceeaşi masă ani de zile, unul dintre copiii mei, a plecat la ceruri! Azi dimineaţă, la ora 7,30, când am ieşit din serviciu, a fost ultimul coleg cu care am dat mâna. Acum, nu mai este! Doamne, cât de crudă poate fi viaţa, uneori! Rămas bun, prieten drag! Dumnezeu să te odihnească în pace! Penitenciarul Aiud şi SASS au pierdut un om de valoare. Noi, cei care am muncit alături de tine, am pierdut un prieten şi un camarad de nădejde”, a transmis, luni seara, pe o reţea de socializare, un angajat al penitenciarului Aiud.Şi reprezentanţii Sindicatului de la Penitenciarul Aiud au transmis un mesaj de condoleanţe.„Dragi colegi, vă anunţ cu mare tristeţe şi durere în suflet despre trecerea la cele veşnice, la o vârstă prea tânără, a colegului nostru, Dreghici Alexandru-Cristian, care activa în cadrul grupei SASS, din cadrul Penitenciarul Aiud. Nu există cuvinte care să poată alina durerea şi tristeţea familiei, rudelor şi apropiaţilor. Noi, colegii lui, împărtăşim această mare pierdere, durere şi urăm multă putere familiei întru depăşirea acestei mari tristeţi! Ne-a părăsit un om de mare caracter, un om de mare valoare.Vom păstra pentru totdeauna în memoria noastră bunătatea şi înţelepciunea. Un specialist priceput şi un om cu o conduită ireproşabilă. Drum lin, în sus spre Cer! Dumnezeu să te odihnească în pace!”, se arată într-un mesaj postat pe pagina de Facebook a Federaţiei Sindicatelor din Sistemul Penitenciar.            Editor :  Liviu Cojan    
----------------------------------

 Risc major de avalanșe în Munții Făgăraș și Bucegi. Unde este cel mai mare strat de zăpadă 
Actualitate
2024-01-09T17:21:43+02:00
         Meteorologii Centrului Meteorologic Transilvania Sud avertizează că este risc însemnat, de gradul trei pe o scară de la unu la cinci, de producere de avalanşe, la peste 1.800 de metri altitudine, în Munţii Făgăraş şi Bucegi, transmite Agerpres.         „În masivele Bucegi şi Făgăraş, la peste 1.800 m, se pot declanşa avalanşe de placă la supraîncărcări, riscul declanşării avalanşelor va fi însemnat (3); sub 1.800 m, riscul va fi moderat (2)”, au precizat meteorologii sibieni.Potrivit acestora, cel mai mare strat de zăpadă măsurat la o staţie meteo din zona montană este de 79 cm la Bâlea Lac, la peste 2.000 de metri altitudine în Munţii Făgăraş. Aici se poate ajunge doar cu telecabina, când condiţiile meteo sunt bune.Accesul pe Transfăgărăşan este oprit între Bâlea Cascadă şi Bâlea Lac.            Editor :  B.C.    
----------------------------------

 Patronul de la Ferma Dacilor rămâne în arest preventiv. Decizia este definitivă 
Actualitate
2024-01-09T17:07:16+02:00
         Tribunalul Prahova a respins, marţi, contestaţiile depuse de cei trei inculpaţi în dosarul deschis de procurori în urma incendiului de la complexul turistic Ferma Dacilor din Tohani, în care opt oameni au murit. Decizia instanţei este definitivă şi menţine soluţia Judecătoriei Ploieşti, care a emis mandat de arestare preventivă pe numele administratorului de facto al complexului, Cornel Dinicu, şi mandat de arest la domiciliu pe numele Adelinei Elena Ilie şi al administratorului din acte, Adrian Ristin, transmite News.ro.         Reprezentanţi ai instanţei au declarat pentru News.ro că toate cele trei contestaţii au fost respinse ca nefondate.Decizia a fost luată la finalul mai multor ore de deliberări şi este definitivă.Controversatul om de afaceri Cornel Dinicu, al cărui nume nu apare în documentele oficiale ale firmei care administrează complexul turistic de la Tohani, se află în arest preventiv din 3 ianuarie. Tot de la acea dată, Adelina Elena Ilie şi Adrian Ristin, administratorul complexului turistic, au fost plasaţi în arest la domiciliu.         Unul dintre avocaţii lui Dinicu, Iancu Toader, a declarat sâmbătă, la Antena 3, că în opinia sa motivarea procurorilor care au cerut arestarea clientului său este „puerilă” şi că nu există probe certe care să îl incrimineze pe acesta.„Să pleci de la nişte ipoteze empirice, de la simple supoziţii şi probabilităţi – chiar raportul ISU dă nişte ipoteze probabile şi nu trage o concluzie cu caracter tehnico-ştiinţific - pentru a-l anatemiza pe acest om şi a-i pune în cârcă toată această rezoluţie infracţională, mi se pare prea mult la acest moment, când ne aflăm într-o fază incipientă a procesului penal şi trebuie să discutăm strict ce pericol public reprezintă acest om, în drama pe care o trăieşte, să suporte consecinţele celei mai dure măsuri de prevenţie. (...) Dacă la momentul respectiv considerai că nu este un pericol public şi omul a fost lăsat pentru cele creştineşti şi aşa mai departe, nu ai considerat că este un pericol public, brusc, după câteva zile, constaţi că se impune arestarea preventivă subsumat unei motivări puerile cum că dânsul trebuie extras din comunitate deoarece reprezintă un pericol şi aşa s-ar da un exemplu opiniei publice. Or, noi nu judecăm emoţional, nici pentru opinia publică”, declara avocatul.Acesta este de părere că Parchetul „nu are doar obligaţia de a strânge probe în defavoarea inculpatului, ci şi în favoarea acestuia”.            Editor :  B.C.    
----------------------------------

  Video  Un alt artist rus care a apărut la un concert doar cu o șosetă pe penis a fost arestat 
Externe
2024-01-09T17:02:10+02:00
         Un cântăreț rus a fost reținut pentru că a apărut în timpul unui concert purtând doar o șosetă pe penis, la câteva săptămâni după ce un rapper a fost închis pentru că a făcut același lucru la o petrecere de la Moscova care a provocat un scandal național, scrie The Guardian.         Maxim Tesli, solistul unei trupe numită Shchenki (Cățelușii), a fost reținut pe un aeroport din Sankt Petersburg, a informat agenția de știri de stat Tass. Postul de știri local Fontanka a spus că a fost acuzat de huliganism. Setarile tale privind cookie-urile nu permit afisarea continutul din aceasta sectiune. Poti actualiza setarile modulelor coookie direct din browser sau de  aici – e nevoie sa accepti cookie-urile social media Luna trecută, Nikolai Vasiliev, un rapper cunoscut sub numele de Vacio, a fost condamnat la 15 zile de închisoare și amendat cu 200.000 de ruble (2.182 USD) pentru „propagandă LGBT” după ce a apărut doar cu o șosetă pe penis la o petrecere cu vedete aproape goale, într-un club de noapte din Moscova.         Evenimentul a provocat o reacție puternică într-un moment în care Rusia poartă un război în Ucraina, iar autoritățile promovează o agendă socială din ce în ce mai conservatoare. Multe dintre vedetele care au participat și-au cerut scuze public.Nu este clar dacă apariția la concert a lui Tesli a fost gândită ca un gest de solidaritate cu Vacio.Presa rusă a scris că pedeapsa inițială de 15 zile a rapperului a fost prelungită cu încă 10 zile și că i s-a emis o citație pentru a se prezenta la un birou militar de recrutare.            Editor :  R.K.    
----------------------------------

 Scenariul alegerilor comasate. Moșteanu (USR): „PNL face jonglerii”. Stroe: „Stați acolo la 7% și faceți politică alături de AUR” 
Actualitate
2024-01-09T17:06:43+02:00
         Partidul Național Liberal propune comasarea alegerilor de anul acesta, susținând că astfel se pot face economii importante la buget. Potrivit ministrului de Finanțe, Marcel Boloș, toate alegerile din 2024 ar costa 3.8 miliarde de lei, iar comasarea acestora ar duce la o reducere a cheltuielilor cu 1 miliard de lei. Invitat în emisiunea Studio Politic, la Digi24, liderul deputaților USR, Ionuț Moșteanu, i-a acuzat pe liberali că fac jonglerii cu alegerile și „șmecherii la Cotroceni”, provocându-i la o dezbatere publică. În replică, purtătorul de cuvânt al PNL, Ionuţ Stroe, spune că USR face politică alături cu AUR și că „sunt primii la scandal”.                      „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie           Cum ne dezghețăm corect mașina        Ionuț Moșteanu spune că pe liberali îi încurcă democrația și că e de bun simț ca toate cele patru rânduri de alegeri să aibă loc. El spune că PNL și-a mințit electoratul în 2020, când au promis să scape România de PSD, ca mai apoi să se ia de mână cu social-democrații. În replică, Ionuț Stroe acuză USR că face politică alături de AUR și se ceartă cu toată lumea, inclusiv cu „Curtea Constituțională și cu DNA-ul și cu Parlamentul”. „Sunteți primii la scandal”, îi reproșează liberalul lui Moșteanu.          Redăm mai jos dialogul dintre cei doi:Moșteanu: Nu e nimic de bun simț să-ți bați joc de democrație, iar democrația costă. Și din patru în patru ani face niște alegeri care trebuie să fie clare, să aibă niște campanii foarte clare cu mesaje limpezi, cu dezbateri reale, nu cum au făcut Iohannis în 2019 când a fugit de toată lumea și n-a fost nicio dezbatere. Astfel de atitudini fac ca oamenii să nu mai vină la vot. Dacă ar putea, peneliștii nici n-ar mai face alegeri și de când au ajuns șefi îi încurcă un pic democrația. Democrația trebuie să-și desfășoare aceste alegeri, sunt esențiale pentru orice stat sănătos. Ce fac ei sunt jonglerii cu alegerile, le așează cumva să iasă din hăul ăsta în care au picat mai degrabă peneliștii, pentru că ei și-au păcălit electoralul când le-au zis în 2020 „dați-ne voturi să vă scăpăm de PSD”, iar după asta s-au luat de mână cu ei. (...) Vin cu aceste pretexte, când îl auzi pe Boloș vorbind de economie te bufnește râsul.(...) Au mai încercat așa și alții înaintea voastră, Năstase, Geoană, Ponta și nu e pentru cine se pregătește.Stroe: Ce drept la replică să-i dau unui partid care se luptă să treacă pragul electoral și care încearcă o construcție politică a disperării și neputinței. Ei nu participă la niciun fel de dezbatere. Moșteanu: E o dezbatere reală pe tema asta? Invitați-ne la o dezbatere publică cu presa despre comasarea alegerilor, societatea civilă, faceți o dezbatere reală sau numai cu șmecherii pe la Cotroceni, prin spatele ușilor închise. Dacă faceți dezbatere, venim.Stroe: Este un demers al acestor partidulețe pentru a salva conducerea celor trei partide, acest cerșit de voturi pe care îl fac la televizor. Eu vorbeam despre organizarea împreună a alegerilor, să aducem argumente raționale, care țin de prezența la vot, de economiile la bugetul de stat, de stabilitate politică pe care trebuie să o avem.Moșteanu: Trebuie să avem democrație reală, nu stabilitate. Stabilitatea vine după o democrație consolidată.Stroe: Gata. Game over. Stați acolo la 7% că stați foarte bine și faceți politică alături de AUR. Dumneavoastră și cu AUR văd că vă războiți acum și cu Curtea Constituțională și cu DNA-ul și cu Parlamentul, cu toată lumea. Sunteți primii la scandal.Moșteanu: PNL-ul și-a mințit electoratul!Stroe: Știți cum e cu drumul lung și grija față de altul. Totala imaturitate și irelevanță în care ați căzut acolo veți rămâne.            Editor :  C.L.B.    
----------------------------------

  Video  Digistoria – cele mai importante evenimente petrecute pe 9 ianuarie 
Digistoria – cele mai importante evenimente petrecute pe 9 ianuarie
2024-01-09T16:58:03+02:00
                     Digistoria – cele mai importante evenimente petrecute pe 11 ianuarie           Digistoria – cele mai importante evenimente petrecute pe 10 ianuarie           Digistoria – cele mai importante evenimente petrecute pe 6 ianuarie           Digistoria – cele mai importante evenimente petrecute pe 5 ianuarie           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale       2007 - REVOLUȚIE TEHNOLOGICĂ         Steve Jobs, șeful Apple de la acea vreme, a prezentat cel mai nou produs al companiei sale - un telefon inteligent numit iPhone. Momentul de acum 17 ani a fost o revoluție.iPhone a fost un pariu riscant pentru Apple și Steve Jobs, dar unul care a dat rezultate. Telefonul a fost lansat în SUA în iunie 2007. Nu era cel mai performant, dar nu a contat.Designul telefoanelor se împarte în înainte și după iPhone. Butoanele au dispărut. Modelul Apple - un ecran mare - este acum aproape universal folosit, chiar și de rivali.         1839 - PRIMELE FOTOGRAFIIAcademia Franceză de Științe a anunțat, acum 185 de ani, că a fost creat primul proces practic de surprindere a unor imagini: "daguerrotipia", după numele inventatorului.Imaginile erau surprinse pe plăci de cupru, acoperite cu o soluție fotosensibilă de argint. Timpul de expunere era mare - minute întregi - dar era un progres tehnic uriaș.Louis Daguerre nu a brevetat invenția. Franța a decis să ofere daguerrotipia cadou întregii lumi. Această metodă de fotografiere a fost înlocuită aproape total în 1860.1992 - PLANETE ÎNDEPĂRTATEDoi astronomi, un polonez și un canadian, care lucrau la radiotelescopul din Puerto Rico, au anunțat că au găsit primele planete care orbitează o stea îndepărtată.Aceste exoplanete orbitează un pulsar din constelația Fecioarei, adică la 2.300 de ani-lumină de Soare. Ambele corpuri cerești sunt mai mari decât planeta Pământ.În cei 32 de ani care au trecut de la acest moment, au fost găsite aproape 5.566 de exoplanete în 4.728 de sisteme planetare. Toate sunt la ani-lumină distanță.            Editor :  B.C.    
----------------------------------

  Exclusiv  Dezvăluirile moștenitorului imperiului Ferrari: Cât a trăit tata, salariul meu a fost tot timpul mai mic. Pe primul mi l-au furat hoții 
Stil de viață
2024-01-09T19:58:01+02:00
         Piero Ferrari, moștenitorul imperiului Ferrari, a rămas fără banii din primul salariu, după ce s-a angajat tocmai în fabrică tatălui său. Banii, pe care voia să-i economisească, au fost furați din casă în timp ce el era la restaurant. Ferrari a povestit această întâmplare la Digi24 în cadrul primului interviu acordat vreodată de Piero Ferrari împreună cu soția sa, Romina Gingașu, unei televiziuni din România.                     Cât de bogat e moștenitorul imperiului Ferrari           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       Teodora Tompea, jurnalist Digi24: Care a fost primul loc de muncă?Piero Ferrari, vicepreședinte Ferrari: Primul loc de muncă a fost în 1965, la Maranello. M-am angajat în noiembrie, pentru că în octombrie a murit bunica mea, mama tatălui meu. Ea i-a scris tatălui meu că ar vrea ca Piero să lucreze la Maranello, să lucreze cu el acolo. Tatăl meu, luna următoare, m-a adus la Maranello. În prima zi, m-a dus într-o sală mare și mi-a arătat arhiva. Mi-a spus că este plină de piese stricate de la mașini de curse. Mi-a zis să fac un raport pentru toate piesele stricate, ca să țin minte greșelile făcute. Fiecare piesă stricată erau o cursă pierdută. Și m-am apucat de treabă.Teodora Tompea: A fost o lecție de viață.         Piero Ferrari: Aceasta era atitudinea tatălui meu.Teodora Tompea: Așa a fost mereu, cu dumneavoastră?Piero Ferrari: Tot timpul îmi zicea că trecutul este scris și că trebuie să ținem minte din trecut doar greșelile făcute. Viitorul este acum și tu poți să schimbi viitorul. Prezentul este doar o zecime de secundă.Teodora Tompea: Credeți asta?Piero Ferrari: Da.Teodora Tompea: A fost o lecție de viață. Cred că a fost și util să aveți această relație cu tatăl dumneavoastră. Ce salariu ați primit în acel moment?Piero Ferrari: Salariul? La început a fost 80.000 de lire italiene. Salariul meu, cât a trăit tata, a fost tot timpul mai mic decât nivelul de responsabilitate.Teodora Tompea: Și asta a fost o lecție.Piero Ferrari: A fost o lecție pentru mine, dar a arătat și celorlalți angajați că nu primesc un tratament special sau un salariu special.Teodora Tompea: Mai țineți minte cum ați cheltuit primul salariu? Ați cumpărat ceva special sau ați făcut ceva special?Piero Ferrari: Nu, nu am făcut nimic special. Am ținut primul salariu într-un sertar din camera mea. Am lăsat o fereastră deschisă când am ieșit la cină cu mama mea, iar un hoț a venit și mi-a luat salariul.Teodora Tompea: Deci primul salariu...Piero Ferrari: Da, a fost furat de un hoț.Urmăriți la Digi24 interviul integral miercuri, 10 ianuarie, de la ora 22:00, și duminică, de la ora 16:00.           
----------------------------------

 A fost anunțată cauza morții cântăreței Sinead O’Connor 
Timp liber
2024-01-09T17:48:10+02:00
         Cauza decesului cântăreței Sinead O’Connor a fost anunțată la șase luni după ce artista irlandeză a murit la vârsta de 56 de ani.         Cântăreața cunoscută pentru melodia „Nothing Compares 2 U” a murit pe 26 iulie 2023, după ce a fost găsită inconștientă într-un apartament din sud-estul Londrei. Decesul a fost pronunțat la fața locului, poliția comunicând atunci că moartea ei nu a fost considerată suspectă.La data respectivă nu a fost pronunțată o cauză a morții. Pe data de 9 ianuarie un medic legist a spus că Sinéad O’Connor, care s-a născut în Dublin, a murit din cauze naturale, potrivit BBC.„Confirmăm că doamna O’Connor a murit din cauze naturale. Prin urmare, medicul legist a încetat ancheta în caz”, a transmis biroul de medicină legală într-un comunicat.Sinead O’Connor a vrut să se sinucidă după moartea fiului ei         Decesul artistei s-a înregistrat la circa un an și jumătate după ce fiul ei, Shane, în vârstă de 17 ani, s-a sinucis în ianuarie 2022. La o săptămână după moartea lui, și cântăreața a încercat să își ia viața. Chiar ea a anunțat pe rețelele sociale că urmează să se sinucidă. „Am decis să-mi urmez fiul. Nu are rost viața fără el. Tot ce ating, ruinez. Am rămas doar pentru el. Iar acum el a dispărut”, a scris ea atunci.Sinead O'Connor a urmat postarea cu un alt mesaj la o oră după, cerându-și scuze pentru mesajul alarmant și asigurându-și fanii că vrea să obțină sprijin medical. „Îmi cer scuze. Nu ar fi trebuit să spun asta. Sunt cu polițiștii acum în drum către spital. Îmi cer scuze că am supărat pe toată lumea”, a postat aceasta, adăugând: „Sunt pierdută fără copilul meu și mă urăsc. Spitalul mă va ajuta o vreme. Însă o să-l găsesc pe Shane. Asta este doar o amânare”. Muziciana, care şi-a schimbat numele în Shuhada' Sadaqat în 2018, când s-a convertit la islam, a spus la acea vreme că băiatul era "lumina vieţii ei". În ultimul ei tweet, transmis la 17 iulie, O'Connor a postat o fotografie cu Shane şi a spus: "De atunci trăiesc ca un strigoi. El a fost dragostea vieţii mele, lumina sufletului meu. Eram un singur suflet în două jumătăţi. A fost singura persoană care m-a iubit necondiţionat. Sunt pierdută fără el".Melodia care a făcut-o celebră în toată lumeaCântăreața a devenit celebră în întreaga lume în 1990, pentru interpretarea melodiei „Nothing Compares 2 U”. O'Connor - care a avut un palmares de zece albume, iar Nothing Compares 2 U a fost single-ul nr. 1 pe plan mondial în Billboard Music Awards în 1990 - a primit în 2023 premiul inaugural pentru album clasic irlandez - Classic Irish Album - în cadrul RTE Choice Music Awards.O'Connor s-a născut într-o familie cu probleme la Dublin, pe 8 decembrie 1966. Mai târziu în viaţă, ea a susţinut că a început să aibă probleme de sănătate mintală din cauza faptului că mama ei a abuzat-o fizic şi sexual în copilărie.            Editor :  D.C.    
----------------------------------

 Doi directori de la DSP Arad s-au luat la bătaie. Angajații au sunat la 112 
Doi directori de la DSP Arad s-au luat la bătaie. Angajații au sunat la 112
2024-01-09T16:51:31+02:00
         Poliţiştii arădeni au intervenit, marţi, la sediul Direcţiei judeţene de Sănătate Publică (DSP), unde doi directori s-au certat din cauza unor documente şi apoi s-au îmbrâncit. Ulterior, angajaţii au oprit munca, ei acuzând că tensiunea din instituţie durează de luni de zile. Acesta este doar unul dintre incidentele în care este implicat directorul economic Gheorghe Iulian Penzeș, care anul trecut a adus la birou un aparat cu electroşocuri şi un spray cu piper, în urma unor certuri cu mai mulţi colegi. Și atunci, angajații s-au plâns că acesta i-a amenințat pe unii dintre ei. După acest incident, au avut loc și altele, iar Penzeş a fost detaşat şase luni în alt judeţ, înainte să revină la postul din Arad. Reprezentanţii Inspectoratului de Poliţie Judeţean (IPJ) Arad au precizat, pentru Agerpres, că au intervenit în urma unui apel la 112 şi fac cercetări la faţa locului. Sunt luate declaraţii martorilor şi directorilor implicaţi."Din primele cercetări a reieşit că o femeie, de 49 de ani, ar fi fost agresată de un bărbat de 63 de ani. Cercetările sunt continuate într-un dosar penal, întocmit pentru lovire sau alte violenţe, în vederea stabilirii stării de fapt şi luării măsurilor legale", au declarat reprezentanţii IPJ.         Ce a declanșat scandalulSurse din DSP Arad au declarat că scandalul a pornit de la refuzul directorului economic, Gheorghe Iulian Penzeş, de a semna documente în urma şedinţei Consiliului Director. Directoarea instituţiei, Cecilia Irimie, a chemat martori, pentru a se consemna în procesul verbal refuzul directorului economic. În acel moment, Penzeş a început să filmeze cum se ceartă cu directoarea, iar aceasta ar fi încercat să-l oprească.Penzeş ar fi lovit-o pe directoare, fapt care reiese şi dintr-o filmare primită de Agerpres, în care se vede cum Cecilia Irimie se apără şi strigă. Ulterior, un alt angajat a intervenit pentru a-l opri pe directorul economic, care a plecat imediat de la birou, înainte de sosirea poliţiştilor.Din cauza scandalului şi a tensiunilor care durează de aproximativ un an, 50 de angajaţi au oprit lucrul timp de două ore şi au coborât în stradă, pentru a protesta. Programul cu publicul nu a fost afectat în acest timp."Este o situaţie care nu mai poate continua. Directorul economic menţine o stare de tensiune de foarte mult timp în această instituţie şi nu mai putem lucra în aceste condiţii. Are mai multe reclamaţii şi dosare la poliţie, toate din ultimul an. Şi de această dată, am sesizat Ministerul Sănătăţii şi am cerut măsuri urgente", a declarat un angajat al DSP Arad.Cei doi directori implicaţi în scandal nu au putut fi contactaţiÎn februarie 2023, poliţiştii arădeni au intervenit la sediul DSP Arad tot în urma unui apel la 112, prin care se reclama că directorul economic a adus la birou un aparat cu electroşocuri şi un spray cu piper, pentru a-şi intimida colegi cu care se afla în conflict. Şi atunci, angajaţii s-au plâns jurnaliştilor că Gheorghe Iulian Penzeş i-a ameninţat pe unii colegi, fiind publicată online şi o filmare.În aceasta se vede cum directorul economic a pus aparatul cu electroşocuri pe mâna unui coleg şi l-a pornit, iar cel agresat a strigat "M-ai curentat! Dom'le, vrei să mă omori?".În scandal intervenise directoarea instituţiei, Cecilia Irimie: "Ce faceţi, domnule director? Vă rog foarte frumos, domnule director, cu aşa ceva nu veniţi la lucru, nu se poate aşa ceva! Acum mă speriaţi pe mine? Nu ne ameninţaţi cu spray-ul! Acum v-am văzut că aţi ameninţat!".Ulterior acestui incident au avut loc şi altele, iar Penzeş a fost detaşat şase luni în alt judeţ, înainte să revină la postul din Arad.             Editor :  Andreea Smerea    
----------------------------------

 Un bărbat din Botoșani va face 10 luni de închisoare, după ce câinele său a atacat o vecină 
Actualitate
2024-01-09T16:50:22+02:00
         Un bărbat din Botoșani a fost condamnat la 10 luni de închisoare cu executare, după ce câinele său a atacat o femeie. Fapta a avut loc în 2021, iar victima, vecină cu individul, s-a constituit parte vătămată în dosar. Bărbatul este acuzat "de neluarea măsurilor de prevenire a atacului canin asupra unei persoane", scriu jurnaliștii de la știri.botosani.ro.         Bărbatul de 38 de ani din comuna Bilca, județul Botoșani, deținea mai mulți câini agresivi, din cauza cărora se certa des cu vecinii.În martie 2021, unul dintre câinii lui a atacat o femeie, vecină cu bărbatul. Individul a fost reținut atunci pentru 24 de ore, iar pe numele lui a fost deschis dosar penal pentru "de neluarea măsurilor de prevenire a atacului canin asupra unei persoane".Din cauza rănilor  suferite, femeia s-a constituit parte vătămată în procesul care a urmat și care s-a finalizat cu condamnarea individului la 10 luni de închisoare cu executare.Sentința a rămas definitivă la Curtea de Apel Suceava luni, 8 ianuarie 2024, zi în care condamnatul a fost ridicat de la domiciliu de polițiști.  Bărbatul își va ispăși pedeapsa în Penitenciarul Botoșani, mai scrie sursa citată.            Editor :  Izabela Zaharia    
----------------------------------

  Video  Somn de 9 ore cu poliția la ușă. Fostul polițist care și-a amenințat vecina spune că nu a deschis ușa pentru că dormea 
Actualitate
2024-01-09T16:46:52+02:00
         Fostul polițist care și-a amenințat vecina este anchetat sub control judiciar. După ce și-a petrecut noaptea în arestul poliției, iar azi a fost audiat mai bine de trei ore, magistrații au decis să-l plaseze sub control judiciar. La ieșire, fostul polițist le-a spus jurnaliștilor că pe parcursul celor nouă ore în care jandarmii încercau să-l scoată din casă, el dormea.                     Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Burduja spune că vor mai avea loc avarii la rețeaua de termoficare din București           Femeie amenințată de un fost polițist, în sectorul 4           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României       După aproape trei ore de audieri, magistrații au decis să îl plaseze pe fostul polițist sub control judiciar. Când a ieșit din clădirea Parchetului, a declarat că totul a fost o înscenare și că a dormit în cele nouă ore în care a fost căutat de polițiști. Bărbatul spune că avea o rețetă pentru somnifere și asta a făcut în tot acel timp în care polițiștii au încercat să vorbească cu el și să îl ducă la audieri.Fost polițist: Sunt dependent de niște pastile de somn. Am și depus mărturie la dosar, rețeta eliberată de un doctor specialist și de dependența pe care o am de somn, așa se explică că nu am deschis.Reporter: Deci dormeați.         Fost polițist: Exact. Toți oamenii mă iubesc acolo, decât o vecină care locuiește la parterul imobilului... Este o înscenare acolo. Branșamentul ei de apă trece pe la mine, noi am făcut sesizări cu ani în urmă să se schimbe. Fiind în proprietatea mea, branșamentul fiind format din contuar de apă si robineți, curge la mine. E normal să-l opresc și ei nu mai au apă în casă. Și atunci a făcut un scenariu.Bărbatul susține că este nevinovat și că reținerea lui e „un abuz".Fost polițist: Mare abuz din parte Poliției Române.Reporter: V-ați certat cu vecinii? I-ați amenințat?Fost polițist: Din 10 români șapte se amenință. Pentru asta trebuie să fiu în cătușe?Reporter: Ați mai avut conflicte cu vecinii?Fost polițist: Da, am două dosare.Polițiștii de la Secția 18 au fost sesizați luni dimineață, la ora 5.55, de către o persoană cu privire la faptul că un bărbat ar fi distrus geamul de la intrarea în locuința unei femei, potrivit unui comunicat al Poliției. Polițiștii care au ajuns la fața locului au constatat că cele sesizate se confirmă și au făcut cercetarea la fața locului. Ulterior, Secția 18 Poliție a fost sesizată, din nou, cu privire la faptul că bărbatul ar fi amenințat victima cu acte de violență și s-ar fi închis în apartament, refuzând orice comunicare cu polițiștii care au revenit la adresă. Din cercetări, s-a stabilit că acesta ar mai fi amenințat-o pe femeie și în alte situații cu acte de violență. Astfel, la fața locului s-a deplasat echipa din cadrul Serviciului pentru Acțiuni Speciale, precum și o echipă de negociatori.După nouă ore, bărbatul a fost scos din casă, urcat în duba poliției, dus la audieri și reținut.             Editor :  I.C    
----------------------------------

 Doi sportivi, un american și un canadian, au primit cetățenie rusă. Unul dintre ei și-a schimbat numele în onoarea lui Putin 
Externe
2024-01-09T16:32:43+02:00
         Preşedintele Rusiei, Vladimir Putin, a acordat cetăţenia rusă boxerului american Kevin Johnson şi jucătorului canadian de hochei pe gheaţă Brendan Leipsic, potrivit unui decret publicat marţi pe site-ul guvernului rus, relatează Reuters.         Ziarul rusesc Izvestia a relatat în septembrie că boxerul la categoria grea Johnson i-a cerut lui Putin cetăţenia rusă, la scurt timp după ce a adoptat numele rusesc Vladimirovici, o decizie pe care a declarat că a luat-o în onoarea liderului rus.Leipsic, care a fost concediat de Washington Capitals în 2020, după ce a făcut comentarii misogine şi remarci nepotrivite despre alţi jucători, a jucat de atunci pentru echipe de hochei pe gheaţă din Rusia. În iulie, presa rusă a relatat că acesta i-a scris lui Putin pentru a-i cere cetăţenia.Rusia a acordat anterior cetăţenia mai multor celebrităţi occidentale care au solicitat-o şi au vorbit public în sprijinul Rusiei, inclusiv actorul american Steven Seagal şi actorul francez Gerard Depardieu.         De asemenea, Vladimir Putin a semnat un decret care prevede acordarea cetăţeniei ruse străinilor care semnează un contract cu armata rusă pe parcursul desfăşurării războiului din Ucraina.Documentul a fost publicat pe portalul oficial de informaţii juridice al Rusiei.Putin a declarat pe 14 decembrie că în fiecare zi circa 1.500 de persoane au semnat contracte cu armata rusă.Decretul permite personalului militar străin care s-a pensionat din motive de sănătate sau militarilor care şi-au derulat deja contractul cu Forţele Armate Ruse să solicite cetăţenia rusă.În afară de militari, şi membrii familiilor acestora vor putea solicita un paşaport rusesc.            Editor :  B.C.    
----------------------------------

 Șefii din Poliție demiși după fuga lui Cherecheș au fost mutați pe alte funcții. Predoiu: Rămân în sistem. Statutul juridic îi apără 
Actualitate
2024-01-09T16:18:40+02:00
         Șefii din Poliția Maramureș demiși de ministrul de Interne după ce Cătălin Cherecheș a reușit să fugă din țară folosind cartea de identitate a unei rude lucrează în continuare în sistem, fiind mutați pe alte funcții. Aceștia nu pot fi dați afară, a declarat ministrul de Interne, Cătălin Predoiu, pentru Euronews România.         Cătălin Predoiu spune că situația este valabilă în tot sistemul public din cauza statutului și a regimului juridic al acestor funcții: „Poate că merită făcută o emisiune pe acest subiect. Ce și câtă putere are un ministru să ia rapid măsuri drastice, mai puțin drastice sau uneori să nu aibă nicio putere să ia vreo măsură”.Toți șefii demiși de ministru au rămas în sistem și au fost redistribuiți pe alte funcții. Iar această problemă, a celor care nu pot fi dați afară, este generalizată în întreg sistemul public, subliniază Cătălin Predoiu.„Am înlocuit toată conducerea Inspectoratului General al Poliției de Frontieră tocmai pentru a transmite și un mesaj că luăm în serios astfel de lucruri. Și pentru faptul că dacă undeva se produce o astfel de neregulă, poate că management-ul trebuia, nu poate, sigur, trebuia să facă mai mult. (...) Rămân în continuare în sistem, pentru că fiecăruia ar trebui să i se aplice o sancțiune pe măsura culpei”, a declarat ministrul.Fostul șef al IPJ Maramureș Mihai Gherman, criticat chiar de ministrul de Interne că și-a luat concediu în perioada în care Cătălin Cherecheș a fugit din țară, a ajuns adjunct al Poliției Județene Vaslui. Victor Ivașcu, demis din funcția de șef al Poliției de Frontieră, este acum la dispoziția Ministerului de Interne, iar doi dintre adjuncții acestuia sunt acum în Direcția de Supraveghere și Control al Trecerii Frontierei. Un fost șef al Direcției de Protecție Internă Maramureș s-a pensionat.            Editor :  R.K.    
----------------------------------

 Medvedev îl ironizează pe cancelarul german, după protestele fermierilor: „Puțin probabil ca Scholz, Cârnatul de Ficat, să reziste” 
Externe
2024-01-09T16:12:11+02:00
         Fostul preşedinte al Federaţiei Ruse, Dmitri Medvedev, l-a ironizat pe cancelarul federal german în legătură cu protestele din această săptămână ale fermierilor şi a prezis că Olaf Scholz va avea în continuare dificultăţi, informează marţi dpa, citată de Agerpres.         „Greve în Germania: fermierii au blocat mare parte din această ţară. Subvenţiile s-au terminat şi sumele astronomice cheltuite pe Ucraina continuă să crească. Iar Germania este finanţatorul principal. Dacă lucrurile vor continua la fel, naţionaliştii ucraineni ar putea în curând să-şi exporte protestele la Berlin. În acest caz, este foarte puţin probabil ca Scholz, Cârnatul de Ficat, să reziste”, a ironizat Medvedev. În orice caz, Rusia va urmări evenimentele "cu interes maliţios”, a scris Medvedev, care a fost în trecut şi prim-ministru al Rusiei, pe platforma socială X, fosta Twitter, luni seara.Luni, fermierii din Germania au protestat din nou față de tăierile subvenţiilor din agricultură, perturbând traficul în multe zone.Moscova a afirmat în repetate rânduri că ajutorul Occidentului pentru Ucraina şi sancţiunile împotriva Rusiei au dus la dificultăţi economice pentru Germania.De la izbucnirea războiului Rusiei împotriva Ucrainei, Medvedev este considerat unul dintre promotorii liniei dure de la Moscova. El a lansat în repetate rânduri insulte la adresa unor politicieni occidentali şi ucraineni.În ceea ce priveşte expresia „cârnat de ficat supărat” la adresa lui Olaf Scholz, aceasta a fost utilizată prima dată de fostul ambasador al Ucrainei la Berlin Andrii Melnik. De la începutul războiului, Andrii Melnik a avut mai multe ieşiri total nediplomatice la adresa unor politicieni germani, pe care îi considera prea reticenţi în ce priveşte ajutorul pe care Germania trebuia să-l acorde ţării sale.            Editor :  B.C.    
----------------------------------

 Disney pariază pe o supereroină amerindiană surdă și cu un picior amputat pentru a-și relansa franciza Marvel 
Disney pariază pe o supereroină amerindiană surdă și cu un picior amputat pentru a-și relansa franciza Marvel
2024-01-09T16:13:47+02:00
         Noua supereroină Marvel este amerindiană, surdă şi are un picior amputat. Disney mizează pe profilul ei atipic pentru a relansa o franciză în cădere liberă, în contextul în care CEO-ul acestuia pare că doreşte să se retragă din prima linie a războaielor culturale americane, după diferite controverse iscate de producțiile companiei, informează AFP, preluată de Agerpres.         Serialul „Echo” debutează pe platformele de streaming Disney+ şi Hulu și prezintă aventurile personajului Maya Lopez, o fostă infractoare din New York care îşi redescoperă originile amerindiene în oraşul ei natal, Oklahoma.Lansarea vine într-un moment delicat pentru universul MarvelMarele public manifestă o anumită oboseală faţă de franciza cu supereroi Marvel, ale cărei cifre de audienţă sunt în scădere, în timp ce grupul Disney a devenit un sac de box pentru dreapta americană, în special în perioada campaniei pentru alegerile prezidenţiale.Ca şi guvernatorul Floridei, Ron DeSantis, înscris în cursa pentru obţinerea fotoliului prezidenţial de la Casa Albă, republicanii acuză grupul Disney de „wokeism” din cauza personajelor sale homosexuale sau non-binare, prezente în producţii ca „Buzz Lightyear” şi „Elementary”.         De asemenea, Disney tocmai şi-a pierdut titlul de studio cu cele mai mari încasări de la Hollywood, fiind depăşit anul trecut de Universal, o premieră după anul 2016.În noiembrie, CEO-ul Disney, Bob Iger, a lăsat impresia că le-a sugerat echipelor sale de creaţie să facă un pas înapoi în raport cu politica „woke”. În loc să se concentreze pe simboluri şi „mesaje pozitive”, el a subliniat dorinţa sa ca studioul „să se întoarcă la rădăcinile noastre, ceea ce înseamnă să ne amintim că trebuie mai întâi să îi distrăm pe oameni”.Noua supereroină Marvel este interpretată de Alaqua CoxCu numeroasele sale dialoguri în limbajul semnelor, subtitrate, şi cu dezvoltarea sa în colaborare cu populaţia nativă Choctaw, serialul „Echo” îşi asumă totuşi incluziunea. În special, creatorii au vrut să asigure autenticitatea unei scene de adunare sportivă, plasată în America de dinaintea sosirii coloniştilor europeni.„Sunt extrem de mândră (...) să fac auzită vocea populaţiilor autohtone”, a declarat protagonista serialului, Alaqua Cox, într-o recentă conferinţă de presă.Noul serial consacră astfel avântul unei tendinţe care se manifestă în universul Marvel.Deşi această franciză cu supereroi inspiraţi din revistele de benzi desenate americane a debutat în industria cinematografică în 2008 cu filmul „Iron Man”, ea a trebuit să aştepte până la „Black Panther”, cel de-al 18-lea film al său, pentru a prezenta aventurile unui protagonist care nu este alb.Universul Marvel și-a diversificat personajeleDe atunci, universul Marvel şi-a diversificat considerabil personajele, în timp ce, în paralel, încasările sale din box-office au scăzut.Însă nimic nu arată că aceste două fenomene sunt asociate, afirmă Bethany Lacina, care a studiat demografia publicului francizei Marvel.„Persoanele non-albe sunt mai predispuse să vizioneze filmele Marvel decât persoanele albe. În special afro-americanii şi persoanele latino”, a explicat această profesoară de la Universitatea Rochester.O mai mare incluziune a distribuţiilor Disney „apropie filmele sale de ceea ce a fost dintotdeauna publicul său”, a precizat ea, cu atât mai mult cu cât tinerii americani sunt din ce în ce mai diverşi.Bethany Lacina consideră că recentul discurs al lui Bob Iger se poate traduce printr-o anumită „frustrare” legată de faptul că eforturile făcute de Disney în promovarea diversităţii pe ecrane nu au atras un val de spectatori veniţi din noi medii sociale.Însă incluziunea promovată de Marvel nu a provocat nicio „reacţie de respingere” din partea spectatorilor albi, consideră ea. De fapt, aceştia din urmă au venit în număr mare să vadă „Black Panther”, un film cu o distribuţie majoritar afro-americană, nominalizat la Oscar şi în continuare lăudat de CEO-ul Disney pentru „impactul său pozitiv asupra lumii”.Potrivit lui Nick Carnes, coautor al unei cărţi despre universul Marvel, diversificarea supereroilor acestei francize decurge simultan dintr-o strategie comercială şi din istoria benzilor desenate din care se inspiră filmele.„Dacă ne uităm la eroii istorici, la personajele cele mai vechi care trezesc nostalgia unor generaţii întregi, observăm că aceştia sunt în mod disproporţionat albi şi de sex masculin”, a declarat acest profesor de la Universitatea Duke.Din această perspectivă, proiectul Disney este acela de a „lua oamenii care iubesc povestea lui Iron Man sau pe cea a lui Spider-Man şi de a-i expune la personaje diferite” pentru a-şi spori astfel audienţa.Mai mult decât diviziunile culturale care împart opinia publică din Statele Unite, succesul sau eşecul serialului „Echo” va depinde de calitatea poveştilor sale, consideră el.„În definitiv, suntem cu toţii oameni”, a declarat Chaske Spencer, un actor amerindian care interpretează unul dintre personajele secundare ale serialului. „Este vorba despre emoţii, (...) despre ceea ce putem să simţim cu toţii”, a adăugat el.            Editor :  M.I.    
----------------------------------

  Video  Burduja îl acuză pe Nicușor Dan de starea termoficării: „Să explice măreața cifră de 2 km de rețea reabilitată din fonduri europene” 
Actualitate
2024-01-09T15:51:21+02:00
         Ministrul Energiei, Sebastian Burduja, îl acuză pe primarul Capitalei, Nicușor Dan, că a pierdut 200 de milioane de euro - bani europeni pentru reabilitarea infrastructurii - cu care ar fi putut repara rețeaua de termoficare din București. Reacția ministrului vine după avaria de azi la rețeaua Termoenergetica, în urma căreia 1.000 de blocuri din mai multe sectoare ale Capitalei au rămas fără căldură și apă caldă.                     Burduja spune că vor mai avea loc avarii la rețeaua de termoficare din București           „Marșul celor 200 de pași”, un ultim omagiu pentru Delia și Maria, româncele ucise în Sicilia. „Durerea întregii comunități este mare”           O alunecare de teren masivă a distrus o autostradă în Columbia. Mașini cu tot cu pasageri, îngropate în pământ. Cel puțin 37 de morți           Cel puțin 30 de oameni au fost răniți la o nuntă din Italia, după ce podeaua restaurantului în care se aflau s-a prăbușit           Grindeanu, despre scenariul Ciolacu-Ciucă în finala alegerilor prezidențiale           Mircea Geoană: Sub nicio formă nu vom putea accepta ca Rusia să revină pe granița României           Prefectul Capitalei, după ce Simion s-a dus la protestele fermierilor           Predoiu, despre confruntările dintre fermieri și polițiști           Digistoria – cele mai importante evenimente petrecute pe 11 ianuarie       „Am spus că Bucureștiul este un exemplu de manual de eșec și ceea ce s-a întâmplat astăzi exact asta reliefează. Acest tronson din magistrala Grivița era prins într-un proiect european, trebuia să fie reabilitat și avea șanse - și doamna Firea, și domnul Nicușor - să o facă, să nu avem această problemă astăzi. Din perspectiva Ministerului Energiei, care administrează cele patru CET-uri, vă pot spune că CET Grozăvești s-a oprit, pentru că nu are cum să livreze agentul termic mai departe, din cauza acestei avarii. Asta înseamnă că sunt echipamente CET Grozăvești care pot să înghețe, echipele de la ELCEN au intervenit pentru a preveni o astfel de situație”, a declarat Sebastian Burduja miercuri, la Digi24.El spune că Bucureștiul ar fi putut beneficia de 200 de milioane de euro, bani europeni nerambursabili, pentru reabilitarea infrastructurii, dar primarii Gabriela Firea și Nicușor Dan nu au făcut nimic.„Din păcate, Primăria Generală a avut la dispoziție peste 200 de milioane de euro, bani europeni. Au fost gata procedurile de achiziție undeva la începutul mandatului de primar al domnului Nicușor (Dan), un an și jumătate nu a făcut nimic, a scos la licitație documentația care era gata și în 2020, a durat un an evaluarea ofertelor, un termen extrem de lung, de parcă tot sistemul ar fi perfect și l-am mai regla pe alocuri. (...) Ar fi foarte bine ca (Nicușor Dan) să explice de ce a durat atât timp și de ce a reușit măreața cifră de 2 până la 6 kilometri de rețea reabilitată din fonduri europene și a pierdut practic 200 de milioane de euro din Programul Operațional Infrastructură Mare. Erau bani gratis pentru București”.O avarie produsă la Magistrala Grivița pe Șoseaua Grozăvești din București a lăsat fără apă caldă și căldură 1.000 de blocuri din patru sectoare ale Capitalei, a anunțat Compania Municipală Termoenergetica București (CMTEB) marți, într-un comunicat.Remedierea avariei va dura câteva ore, iar furnizarea căldurii se va relua până diseară, a asigurat directorul Termoenergetica, Adrian Teodorescu.            Editor :  B.P.    
----------------------------------

 Iarna grea a lăsat peste 1000 de localități din Ucraina fără curent, iar sistemul energetic este slăbit de bombardamentele rușilor 
Economie
2024-01-09T15:48:51+02:00
         Operatorul reţelei electrice din Ucraina a anunţat marţi că vremea severă de iarnă a lăsat peste 1.000 de oraşe şi sate fără electricitate în nouă regiuni şi a îndemnat locuitorii să facă economie de electricitate, deoarece sistemul energetic al ţării a fost slăbit de bombardamentele ruseşti, informează Reuters, preluat de Agerpres.         Consumul de electricitate a atins cele mai ridicate niveluri din această săptămână, în condiţiile în care temperaturile au scăzut la aproximativ -15°C în multe zone ale ţării, a precizat operatorul de reţea Ukrenergo.„Nivelul de consum continuă să crească din cauza scăderii considerabile a temperaturii în întreaga ţară”, a precizat compania pe aplicaţia de mesagerie Telegram, adăugând că, în cursul dimineţii de marţi, consumul de electricitate era deja cu 5,8% mai mare decât în ziua precedentă.„Începând din această dimineaţă, din cauza vremii nefavorabile - vânt puternic, gheaţă - energia electrică a fost întreruptă în 1.025 de localităţi”, a anunţat Ukrenergo.         Vremea severă a provocat pagube importante la nivelul reţelelor de distribuţie, cu vânturi puternice, ger şi un strat gros de gheaţă care s-a depus pe echipamente, ceea ce a întârziat lucrările de reparaţii, a precizat Ukrenergo.Vitaliy Kim, guvernatorul regiunii sudice Nikolaev, unde 215 oraşe şi sate au rămas fără curent electric, a declarat că gheaţa de pe cablurile de electricitate avea o grosime de peste 5 centimetri.Ukrenergo a declarat că sistemul de alimentare cu electricitate funcţionează deja la capacitate maximă şi a îndemnat locuitorii să economisească energia electrică cât mai mult posibil şi să evite utilizarea simultană a mai multor aparate electrice pentru a ajuta sistemul să facă faţă.Ucraina a fost nevoită să importe electricitate din ţările vecine România şi Slovacia, pentru a putea satisface cererea, a precizat operatorul naţional ucrainean.Ukrenergo a declarat că termocentralele ucrainene încă nu au fost pe deplin reparate după bombardamentele masive efectuate de Rusia în iarna trecută, iar centralele solare nu au putut funcţiona la capacitate maximă din cauza norilor denşi şi a vremii nefavorabile.Iarna trecută, Rusia a vizat sistemul energetic ucrainean cu mii de rachete şi drone, provocând pene de curent frecvente, care au afectat milioane de oameni.Termocentralele reprezentau aproximativ o treime din totalul energiei electrice produse în Ucraina înainte de război.            Editor :  M.I.    
----------------------------------

